&nbsp;[ fol. 128b]&nbsp;Ici coumence la&nbsp;vie de seint
Gile&nbsp;Nus crestiens&nbsp;n'est en terre&nbsp;qi nostre Signor
voeille&nbsp;servir ne amer&nbsp;qi volentiers&nbsp;n'entendie&nbsp;et&nbsp;oïe&nbsp;ceus
qi&nbsp;racontent&nbsp;et&nbsp;dient les&nbsp;oevres des seinz homes
et&nbsp;les vies q'il menerent por nostre Signor
avoir et&nbsp;por&nbsp;aqerre vie
parmenable.&nbsp;A&nbsp;ceus qi volentiers entendent
et&nbsp;qi cuers ont de&nbsp;retenir,&nbsp;ce est qi en&nbsp;nostre
Signor croient,&nbsp;voel&nbsp;je raconter la&nbsp;vie d'un seint home qi&nbsp;seinz Gilles
a&nbsp;non&nbsp;qe meintes genz reqierent
de&nbsp;pluiseurs contrees lonteines,&nbsp;la ou son cors gist en&nbsp;Provence&nbsp;por
avoir&nbsp;de&nbsp;lor pechiés remission.&nbsp;Seinz
Gilles fu&nbsp;nez d'Atheines la cité&nbsp;de&nbsp;la&nbsp;contree de Grece.&nbsp;Ses peres ot non Theodorus&nbsp;et&nbsp;sa&nbsp;mere Pelagie&nbsp;et&nbsp;andui furent nez de roial lignie.&nbsp;Et encore fussent il
de&nbsp;haut parage, il crurent en nostre
Signor et&nbsp;servirent et&nbsp;amerent.&nbsp;Il n'avoit plus d'enfanz qe celui seul
dont&nbsp;je vos ai conmencié,&nbsp;si&nbsp;le
mistrent a&nbsp;escole&nbsp;et&nbsp;li
enfes fu de&nbsp;si grant science et&nbsp;del&nbsp;maniere q'il
sormonta toz ses mestres par clergie&nbsp;et&nbsp;si ne li failli mie grace qe&nbsp;nostre&nbsp;Sires
ne&nbsp;l'aornast de&nbsp;totes bones meurs&nbsp;ensamble o&nbsp;sa
grant science.&nbsp;Defors aparoient ses bones oevres&nbsp;par&nbsp;ce q'il les fesoit,&nbsp;dedenz lui estoit la&nbsp;charité qi de&nbsp;bien fere&nbsp;le somonoit.
Un&nbsp;jor avint qe&nbsp;li&nbsp;bons enfes aloit a&nbsp;l'eglisse,&nbsp;si&nbsp;trova un malade&nbsp;[ fol. 128c]&nbsp;home enmi
la&nbsp;cité gisant en une place,&nbsp;si&nbsp;reqeroit&nbsp;les aumosnes
a&nbsp;ceus&nbsp;qi&nbsp;par iluec trespassoient.&nbsp;Qant li seinz enfes oï&nbsp;la&nbsp;voiz
del&nbsp;malade,&nbsp;il en&nbsp;ot pitié&nbsp;et&nbsp;misericorde,&nbsp;si trest&nbsp;sa cote q'il avoit vestue, si&nbsp;li&nbsp;dona,&nbsp;car il n'avoit&nbsp;autre chose q'il doner&nbsp;li
peüst.&nbsp;Tantost com&nbsp;li&nbsp;malades l'ot receüe, il&nbsp;la vesti, si&nbsp;en fu durement liez et&nbsp;joieus,&nbsp;car
il&nbsp;fu meintenant&nbsp;sanez de&nbsp;sa&nbsp;maladie.&nbsp;Li&nbsp;enfes repeira en
son&nbsp;ostel et&nbsp;l'en&nbsp;li demanda qe sa&nbsp;cote
estoit devenue.&nbsp;Il respondi qe uns&nbsp;q(i)'il mie ne conoissoit li avoit tolue.&nbsp;Ses peres et&nbsp;sa mere
qi molt l'amoient tendrement, car
il&nbsp;n'avoient plus d'enfanz, li pardonerent cest&nbsp;meffet legierement.&nbsp;Aprés ce ne
demora&nbsp;mie molt lonc tens qe son pere et&nbsp;sa&nbsp;mere&nbsp;morurent&nbsp;et&nbsp;devant ce&nbsp;q'il morussent, sot&nbsp;il&nbsp;l'eure
q'il devoient morir&nbsp;par le&nbsp;seint&nbsp;Esperit
qi&nbsp;li&nbsp;anonça.&nbsp;Et il qe fist&nbsp;?&nbsp;Il
prist&nbsp;tot son patremoine qi granz li estoit remés, si&nbsp;en&nbsp;fist nostre Signor
oir,&nbsp;si&nbsp;le departi&nbsp;por l'amor nostre
Signor Jesu&nbsp;Crist&nbsp;et&nbsp;dona&nbsp;tout as povres
besoigneus.&nbsp;Et ce estoit&nbsp;une merveille q'il enrichissoit
en apovreant,&nbsp;voire par&nbsp;ce q'il donoit les
choses temporeus por les parmenables aqerre.&nbsp;
Aprés ce avint un jor q'il repera&nbsp;de l'eglisse,&nbsp;si&nbsp;encontra un
home&nbsp;de chetive samblance,&nbsp;car uns&nbsp;serpenz l'avoit point et&nbsp;envenimé&nbsp;si&nbsp;q'il&nbsp;en estoit enflés outre mesure.&nbsp;Qant li&nbsp;seinz hom
le&nbsp;vit, il fist a&nbsp;nostre
Signour&nbsp;s'orison por celui&nbsp;et&nbsp;lors li fu&nbsp;santé rendue.&nbsp;Et
dont li comanda seinz Gilles, li&nbsp;beneoiz jovenceaus, q'il en rendist graces a&nbsp;nostre Signor
Deu&nbsp;par cui
pitié&nbsp;et&nbsp;par cui misericorde il&nbsp;estoit curez
et&nbsp;gueriz.&nbsp;
Par un diemence aprés ce avint&nbsp;qe
uns dervez estoit en&nbsp;l'eglisse&nbsp;qi li deables estoit
entrez el corz&nbsp;qi&nbsp;le demenoit si&nbsp;cruelment q'il
le&nbsp;faisoit&nbsp;crier a&nbsp;si&nbsp;hautes voiz qe&nbsp;tuit cil de&nbsp;l'eglisse
en&nbsp;estoient troblez,&nbsp;mes seinz Gilles qi&nbsp;la estoit se
coucha&nbsp;a&nbsp;terre por fere s'orisson si&nbsp;com&nbsp;il avoit
a&nbsp;costume.&nbsp;Et qant il fu&nbsp;relevez,&nbsp;il vint devant
celui,&nbsp;si comanda al ma-&nbsp;[ fol. 128d]&nbsp;-ligne esperit qu'il issist de&nbsp;son cors devant&nbsp;toz ceus
qi&nbsp;la estoient.&nbsp;Li deables n'osa trespasser
le&nbsp;conmandement del seint home,&nbsp;einz deguerpi celui q'il&nbsp;mout oriblement avoit envaï,&nbsp;si
s'en parti tout criant et&nbsp;muiant&nbsp;et&nbsp;cil&nbsp;remest gueriz de&nbsp;sa male
aventure.&nbsp;Tres&nbsp;cel&nbsp;jor en avant ne pot la&nbsp;vertuz
del&nbsp;seint home&nbsp;estre celee,&nbsp;einz venoient a&nbsp;lui tuit cil
qui&nbsp;enfermetez avoient&nbsp;et&nbsp;li reqeroient consel&nbsp;et&nbsp;aïde&nbsp;et&nbsp;il&nbsp;lor aidoit a&nbsp;toz
de&nbsp;lor granz enfermetez&nbsp;et&nbsp;secoroit par la grant vertu qe Dex&nbsp;li avoit
donee.&nbsp;
Puis qe&nbsp;la&nbsp;loenge de&nbsp;ses granz fez fu&nbsp;seüe
et&nbsp;esparse par totes les parties&nbsp;de&nbsp;Grece,&nbsp;il&nbsp;cremi qe sa&nbsp;merite ne&nbsp;fust
amenuisie en&nbsp;aucune maniere par&nbsp;la loenge c'on&nbsp;li
fesoit,&nbsp;si&nbsp;se porpensa q'il deguerpiroit sa terre et&nbsp;sa contree&nbsp;et&nbsp;trespasseroit la&nbsp;mer en aucune region
et&nbsp;menroit&nbsp;vie solitaire.&nbsp;Et&nbsp;por servir
nostre Signor plus&nbsp;franchement,&nbsp;dont s'en ala au&nbsp;rivage
de&nbsp;la&nbsp;mer,&nbsp;si fist ses orissons a&nbsp;nostre Signor&nbsp;q'il&nbsp;li aidast
a&nbsp;aemplir son proposement.&nbsp;Il n'ot mie&nbsp;longement la
esté,&nbsp;qant il vit une&nbsp;nef loing en la&nbsp;mer
cui&nbsp;si&nbsp;grant tempeste&nbsp;avoit acuellie&nbsp;qe dedenz n'avoit si&nbsp;sage marinier qi conseil seüst de&nbsp;sa&nbsp;vie,&nbsp;einz estoient&nbsp;tuit
desesperez&nbsp;ne autre chose n'atendoient&nbsp;qe mort procheine.&nbsp;Qant li seinz hom les&nbsp;vit
en&nbsp;tel dolor et&nbsp;en&nbsp;tele angoisse,&nbsp;il&nbsp;fist
a&nbsp;nostre Signor s'orisson por eus q'il
les delivrast&nbsp;de&nbsp;cele doleur ou il estoient par&nbsp;sa grant
misericorde.&nbsp;Lors fu apesie la&nbsp;tempeste et&nbsp;cil vindrent
a&nbsp;port&nbsp;qi grant joie demenoient,&nbsp;por&nbsp;ce q'il estoient de&nbsp;la grant male
aventure&nbsp;eschapé&nbsp;et&nbsp;delivré.&nbsp;Qant il
virent le seint&nbsp;home qi encore estoit en orissons seur le
rivage,&nbsp;il se&nbsp;penserent qe&nbsp;par ses proieres&nbsp;estoient
il eschapez des granz periuz ou&nbsp;il&nbsp;furent.&nbsp;Qant il&nbsp;li&nbsp;orent
demandé qi il estoit&nbsp;et&nbsp;por quele&nbsp;ochoison il estoit venuz
au&nbsp;port&nbsp;de&nbsp;la&nbsp;mer,&nbsp;li&nbsp;seinz hom lor respondi&nbsp;q'il estoit&nbsp;crestiens
et&nbsp;q'il voloit aler a&nbsp;Rome,&nbsp;se&nbsp;Dex&nbsp;l'en&nbsp;voloit doner vertu et&nbsp;pooir.&nbsp;Lors se
lessierent&nbsp;tuit li&nbsp;marinier cheoir a&nbsp;ses piez&nbsp;et&nbsp;si distrent&nbsp;:&nbsp;"Nos
rendons graces a&nbsp;nostre Signor&nbsp;q'il nos&nbsp;&nbsp;[ fol. 129a]&nbsp;deigne doner tel compaignie qi nos a delivrez del grant peril ou nos estions&nbsp;et&nbsp;qi&nbsp;nous&nbsp;deffendra des granz
tempestes de&nbsp;la&nbsp;mer qe&nbsp;nos&nbsp;devons
trespasser.&nbsp;Et&nbsp;bien sachiez qe nos somes&nbsp;devers Rome&nbsp;et se vos i&nbsp;volez venir, nos vos&nbsp;passerons volentiers ensamble o&nbsp;nous
sanz&nbsp;nul&nbsp;loier&nbsp;qe nos en demandomes&nbsp;et ensamble tot ce&nbsp;vos donrons nos a&nbsp;oés vostre
cors&nbsp;et&nbsp;amenisterrons tot ce dont vos aurez
besoing."&nbsp;Qant li&nbsp;seinz hom oï ce, si fu molt liez&nbsp;et&nbsp;beneï&nbsp;nostre Signor&nbsp;et&nbsp;rendi graces et&nbsp;a&nbsp;lui
comanda&nbsp;son cors et&nbsp;ses compaignons.&nbsp;Et lors entra
liez&nbsp;et&nbsp;heitiez en&nbsp;la nef,&nbsp;si tendirent lor voiles
et&nbsp;li&nbsp;venz i&nbsp;feri bons et&nbsp;droituriers qi tost les
ot partiz de&nbsp;la terre et&nbsp;mis a&nbsp;la voie.&nbsp;
Einsint corurent&nbsp;.iiii.&nbsp;jorz et&nbsp;&nbsp;.iiii.&nbsp;nuiz a&nbsp;bon vent et&nbsp;a&nbsp;pluiseurs&nbsp;voiles tendues,&nbsp;tant q'il
arriverent&nbsp;a&nbsp;une isle.&nbsp;La&nbsp;issirent li notonier por
prendre&nbsp;eve douce et&nbsp;autres choses qi&nbsp;bones lor fussent,&nbsp;s'il les i&nbsp;trovassent.&nbsp;Et qant il furent seur la&nbsp;terre,&nbsp;il
virent pas d'ome el sablon aparoir&nbsp;seur le&nbsp;rivage.&nbsp;Dont sivirent il tant
cele&nbsp;trace des pas q'il vindrent a&nbsp;une celle qi
dedenz un espés buisson estoit fete&nbsp;et&nbsp;qant il&nbsp;l'aproismierent de&nbsp;pres,&nbsp;il virent un home qi&nbsp;lisoit un livre.&nbsp;Meintenant sot bien seinz&nbsp;Gilles&nbsp;q'il estoit serz nostre Signor,&nbsp;si&nbsp;li demanda combien il
avoit iluec esté&nbsp;et&nbsp;quel&nbsp;vie il&nbsp;menoit.&nbsp;Cil
respondi q'il i&nbsp;avoit&nbsp;.xii.&nbsp;anz fete sa peneance
et&nbsp;vescu d'eve et&nbsp;d'erbes et&nbsp;de racines et&nbsp;nient&nbsp;d'autres choses.&nbsp;Qant li&nbsp;seinz hom l'oï, il covoita a&nbsp;mener tel vie&nbsp;et&nbsp;puis si&nbsp;fist s'orisson
a&nbsp;nostre Signor et&nbsp;aprés l'acola et&nbsp;l'embraça.&nbsp;Einsi proia&nbsp;li uns l'autre q'il
proiast por lui.&nbsp;Einsi furent&nbsp;.iii.&nbsp;jorz la et&nbsp;puis si&nbsp;pristrent
congié au seint&nbsp;home qi la manoit,&nbsp;si s'en
partirent.&nbsp;Qant&nbsp;il furent rentré en lor
nef,&nbsp;il&nbsp;lessierent corre&nbsp;lor voiles tendues
au&nbsp;vent&nbsp;et&nbsp;alerent
tant&nbsp;q'il vindrent au tierz jor a&nbsp;la&nbsp;cité
de&nbsp;Marselle.&nbsp;
Adonc estoit evesqes d'Arle&nbsp;Cesaires&nbsp;qi&nbsp;mout estoit preudom
et&nbsp;menoit&nbsp;seinte&nbsp;vie.&nbsp;Et qant seinz
Gilles&nbsp;oï&nbsp;le&nbsp;renon de&nbsp;lui,&nbsp;il se
hasta molt&nbsp;d'aler a&nbsp;Arle
por&nbsp;parler au seintisme home&nbsp;et&nbsp;por estre doctrinez&nbsp;de&nbsp;sa seintisme parole.&nbsp;Et
tantost com il&nbsp;vint&nbsp;&nbsp;[ fol. 129b]&nbsp;en la cité,&nbsp;une veve dame&nbsp;qi&nbsp;mout&nbsp;estoit&nbsp;riche,&nbsp;Teocrite estoit apelee par non, le reçut&nbsp;en&nbsp;sa&nbsp;meson
et&nbsp;herberja mout liement.&nbsp;Dementieres qe&nbsp;l'en aparelloit le mengier,&nbsp;si&nbsp;oï li&nbsp;seinz hom le
pleint d'un malade en un angle de la meson, si&nbsp;demanda qe ce estoit.&nbsp;Teocrite li&nbsp;respondi&nbsp;:&nbsp;"Sire, ce est ma fille qi&nbsp;.iii.&nbsp;anz a&nbsp;menees les
fievres,&nbsp;si en ai meintes&nbsp;richesces as&nbsp;mires departies
et&nbsp;donees qi riens&nbsp;ne m'ont valu ne
rien ne li aidierent.&nbsp;Et (se)&nbsp;se tu savoies aucune chose dont tu li peüsses aidier,&nbsp; je&nbsp;voudroie qe tu la secoreüsses
por&nbsp;avoir plus grant don qe tuit li autre."&nbsp;Seinz&nbsp;Gilles li&nbsp;respondi q'il ne savoit
noient de&nbsp;tote terriene miedecine,&nbsp;einz fist s'orisson a&nbsp;nostre
Signor.&nbsp;Et meintenant q'il l'ot fete,&nbsp;fu la damoisele guerie de&nbsp;s'enfermeté&nbsp;et&nbsp;sanee.&nbsp;La renomee
de cest miracle fu par tote la&nbsp;cité&nbsp;espandue et&nbsp;tant qe
Cesaires le sot
qi&nbsp;estoit&nbsp;evesqes&nbsp;et&nbsp;il meïsmes li evesqes savoit ja
par&nbsp;le seint Esperit&nbsp;qe&nbsp;li&nbsp;seinz hom estoit venuz&nbsp;en la cité&nbsp;
et&nbsp;si conoissoit tote sa vie.&nbsp;Tantost&nbsp;li manda par son arcediacre qi Aurelius
avoit non q'il venist a&nbsp;lui&nbsp;et&nbsp;seinz
Gilles i&nbsp;ala&nbsp;qi&nbsp;fu receüz a&nbsp;grant
veneration&nbsp;et&nbsp;li seinz
evesqes le retint ensamble o&nbsp;lui&nbsp;.ii.&nbsp;anz
par&nbsp;mout granz proieres.&nbsp;Qant li dui an
furent&nbsp;passé,&nbsp;seinz Gilles qi covoitoit nostre Signor a&nbsp;servir en
vie solitaire se departi tout&nbsp;coiement del seintime evesqe&nbsp;et&nbsp;qant il&nbsp;ot trespassé le
Rosne, il comença a&nbsp;qerre aucune repostaille joste la riviere de Gardone ou&nbsp;il peüst tel vie mener com il
avoit covoitié.&nbsp;Si&nbsp;com il aloit ce qerant tos
seus,&nbsp;il trova par&nbsp;la volenté&nbsp;nostre Signor un
seint home&nbsp;qi&nbsp;Veredemius avoit non por qi nostre&nbsp;Signor&nbsp;avoit
fait meint beau miracle.&nbsp;Cil hom&nbsp;demoroit en une chavee roche ou il
avoit&nbsp;molt grief entree par entre granz pierres&nbsp;qi&nbsp;brisies
estoient.&nbsp;Qant seinz Gilles&nbsp;vit
sa&nbsp;seinte&nbsp;vie, il demora&nbsp;un pou de
tens ensamble&nbsp;o&nbsp;lui por veoir sa maniere et&nbsp;por querre la
environ leu covenable por demorer.&nbsp;
Molt fu nostre Sires pius
et&nbsp;misericorz&nbsp;qi de&nbsp;si&nbsp;longues parties mist ensamble cez
deus estoiles qe&nbsp;li&nbsp;uns&nbsp;&nbsp;[ fol. 129c]&nbsp;enluminast l'autre por mielz enluminer&nbsp;le&nbsp;siecle,&nbsp;ce est par les bones oevres qe li&nbsp;uns&nbsp;veïst l'autre fere et&nbsp;par seinte vie mener.&nbsp;Et&nbsp;qi&nbsp;est cil qi
peüst raconter ne dire toz les&nbsp;miracles qe nostre Sires fist por
eus&nbsp;.ii.&nbsp;en&nbsp;ce&nbsp;leu meïsmes&nbsp;?&nbsp;Ce ne seroit nus
hom, si com&nbsp;je&nbsp;cuit,&nbsp;car
nus malades ne venoit a&nbsp;eus&nbsp;dont&nbsp;il&nbsp;proiassent nostre Signor q'il ne
fust gueriz de&nbsp;sa&nbsp;maladie.&nbsp;La&nbsp;terre qi estoit
brahaigne&nbsp;en&nbsp;cel tempoire devint feconde et&nbsp;bien
portanz&nbsp;par la proiere seint Gille.&nbsp;Mes
or lessons tot&nbsp;ce&nbsp;ester,&nbsp;si&nbsp;contons un autre miracle par&nbsp;coi li dui
seint home se departirent.&nbsp;
Un&nbsp;jor avint qe Veredemus
estoit&nbsp;departiz de&nbsp;son habitacle et&nbsp;alez en&nbsp;ne sai qele
soie besoigne,&nbsp;adonc&nbsp;aporterent il, ne sai qant, un malade qi perdue avoit tote la force de&nbsp;ses
membres,&nbsp;si&nbsp;le&nbsp;presenterent a&nbsp;seint
Gille por guerir.&nbsp;Li&nbsp;seinz&nbsp;hom lor respondi q'il atendissent Veredemium
tant q'il revenist.&nbsp;Et cil comencierent&nbsp;a&nbsp;jurer
qe ja le malade&nbsp;n'en reporteroient,&nbsp;si&nbsp;l'averoit sané aussi com il soloit
faire&nbsp;les autres&nbsp;et seinz Giles dist qe nus n'en&nbsp;estoit sanez ne&nbsp;curez se par la deserte Verdemium non le seint home.&nbsp;Cil
conmencierent&nbsp;a&nbsp;dire&nbsp;:&nbsp;"&nbsp;Tu qi&nbsp;la
berhaigneté chaças et&nbsp;ostas&nbsp;fors de nostre terre
et&nbsp;qi&nbsp;la feïs de&nbsp;pluiseurs&nbsp;biens
plenteive,&nbsp;puez bien, se tu
vielz, a&nbsp;cestui santé
rendre."&nbsp;A&nbsp;la parfin fu&nbsp;veincuz&nbsp;li seinz hom,&nbsp;car il
estoit mout douz et&nbsp;molt&nbsp;pius,&nbsp;si fist s'orisson a&nbsp;nostre Signor tout em&nbsp;plorant&nbsp;et&nbsp;tant qe cil ot santé receüe
qui&nbsp;mout l'ot desiree.&nbsp;Dont cremi li seinz hom&nbsp;qe
la&nbsp;novele de&nbsp;cest miracle et&nbsp;de&nbsp;pluiseurs&nbsp;autres ne
despleüst a&nbsp;nostre Signor,&nbsp;por ce&nbsp;qe trop fust
espandue,&nbsp;si se pensa q'il iroit&nbsp;en autre leu&nbsp;por plus em&nbsp;pes fere les oevres&nbsp;par
qoi&nbsp;il peüst parvenir a&nbsp;vie parmenable.&nbsp;Lors se
departi&nbsp;il tout coiement de&nbsp;Veredemium son compaignon,&nbsp;si s'en
ala par la&nbsp;desertine qerant leu ou il peüst demorer.&nbsp;Adonc parvint
il par la volenté nostre&nbsp;Segnor a&nbsp;un leu mout sauvage&nbsp;et&nbsp;si n'estoit&nbsp;mie loing de&nbsp;la ou li Rosnes chaoit en la&nbsp;mer.&nbsp;La&nbsp;trova il une fosse en une roche naïve qe&nbsp;&nbsp;[ fol. 129d]&nbsp;nature avoit fete&nbsp;et devant l'entree avoit&nbsp;une fontenele dont l'onde estoit clere et&nbsp;pure.&nbsp;Qant
li&nbsp;seinz hom la&nbsp;vit, il fu mout liez
et&nbsp;rendi graces a&nbsp;nostre Signor aussi com s'il
eüst trové une sale roial apareillie et&nbsp;atornee de totes
choses q'il covenist a&nbsp;cors d'ome.&nbsp;La
demora&nbsp;il trois anz,&nbsp;si estoit adés en&nbsp;orissons por
tot&nbsp;le&nbsp;pueple&nbsp;ne ne vivoit
d'autre creature se&nbsp;d'erbes non
et&nbsp;de&nbsp;cele eve de cele fontenele
tant&nbsp;solement,&nbsp;fors qe&nbsp;nostre Sires li avoit aparellie une cerve&nbsp;dont
il avoit let totes les&nbsp;heures q'il voloit a&nbsp;grant
plenté.&nbsp;
Adonc avint par aventure qe la mesnie le roi
Flavi qi&nbsp;dont estoit rois&nbsp;de&nbsp;la contree vindrent la
endroit&nbsp;por chacier et&nbsp;meintenant virent la
cerve&nbsp;qi&nbsp;de son let pessoit le&nbsp;seint home.&nbsp;Qant il
la&nbsp;virent plus crasse et&nbsp;plus bele de totes les
autres,&nbsp;si descouplerent lor chiens et&nbsp;comencierent
a&nbsp;corre a&nbsp;le cerve&nbsp;et&nbsp;ele prist a&nbsp;foïr d'une&nbsp;part
et&nbsp;d'autre.&nbsp;Et qant li chien le comencierent
a&nbsp;apresser et&nbsp;le cri des veneors,&nbsp;ele s'en&nbsp;vint afuiant la ou&nbsp;seinz Giles fesoit ses&nbsp;orissons.&nbsp;Tantost com ele aprocha&nbsp;l'entree&nbsp;de&nbsp;la fosse,&nbsp;si comença a&nbsp;muire
aussi com&nbsp;ele&nbsp;reqeïst mout isnelement aïde au&nbsp;seint home.&nbsp;Qant il l'oï muire,&nbsp;il s'esmervella mout por&nbsp;ce qe ele ne soloit mie
avoir ce en&nbsp;ceste costume.&nbsp;Et lors issi fors, si&nbsp;oï&nbsp;les chiens et&nbsp;les veneors&nbsp;et&nbsp;si vit la&nbsp;cerve qi&nbsp;tenoit
la&nbsp;bouche&nbsp;tote&nbsp;overte et&nbsp;la&nbsp;langue trete fors, si&nbsp;soffloit et&nbsp;gemissoit de poor et&nbsp;de&nbsp;lasseté.&nbsp;Qant seinz Giles&nbsp;conut la
chose,&nbsp;il fist s'orisson a&nbsp;nostre
Signor&nbsp;et&nbsp;si&nbsp;li proia q'il&nbsp;li gardast
la norrice q'il li avoit&nbsp;donee.&nbsp;Lors se&nbsp;leva, si&nbsp;fist signe a&nbsp;la cerve q'ele&nbsp;s'apaisast&nbsp;et&nbsp;si&nbsp;ne fust plus espoorie&nbsp;et ele&nbsp;ala&nbsp;gesir devant les piez del seint home, si conme&nbsp;ele estoit
acostumee,&nbsp;et&nbsp;tuit li chien qi&nbsp;la sivoient retornerent&nbsp;toz uslanz encontre les&nbsp;veneors et&nbsp;ne&nbsp;l'oserent aproismier puis que&nbsp;ele fu&nbsp;venue
a&nbsp;sa garantie de&nbsp;la montance&nbsp;d'une getee
de&nbsp;pierre.&nbsp;La&nbsp;nuiz qi fu venue&nbsp;constreinst les veneors qi&nbsp;lasse estoient de&nbsp;repairier arriere,&nbsp;mes por ce q'il n'avoient&nbsp;la
cerve prise ne&nbsp;ateinte, estoient il mout dolenz,&nbsp;si deviserent q'il revendroient lende-&nbsp;[ fol. 130a]&nbsp;-mein chacier&nbsp;la matinee.&nbsp;
Quant la nuiz fu&nbsp;trespassee&nbsp;et&nbsp;la&nbsp;matinee revenue,&nbsp;toute la mesnie le&nbsp;roi&nbsp;s'esmut por aler
chacier la&nbsp;bische qu'il&nbsp;ne&nbsp;porent prendre le jor
devant ne&nbsp;ateindre. Qant&nbsp;il
s'en furent repairié, il&nbsp;le conterent au roi
et&nbsp;distrent.&nbsp;Qant li&nbsp;rois oï tel&nbsp;chose, si&nbsp;se&nbsp;pensa qe ce&nbsp;estoit devine oevre si
com ce estoit.&nbsp;Lors trest al&nbsp;evesqe de&nbsp;la&nbsp;cité de&nbsp;Nemausense,&nbsp;si&nbsp;li conta
cest&nbsp;afaire tout par ordre si&nbsp;com li veneor li avoient
retrete.&nbsp;Dont pristrent conseil li&nbsp;rois et&nbsp;li evesqes qe lendemein a&nbsp;la&nbsp;jornee iroient en la&nbsp;forest ensamble o&nbsp;granz torbes de&nbsp;veneors
et&nbsp;&nbsp;de&nbsp;broches&nbsp;
et&nbsp;de&nbsp;chiens&nbsp;por prover
et&nbsp;por savoir&nbsp;ceste chose.&nbsp;Si&nbsp;com il le distrent, einsint le firent,&nbsp;car lendemein
a&nbsp;la matinee furent il&nbsp;mout tempre en la forest, si&nbsp;com il avoient devisé,&nbsp;si esmurent
la&nbsp;cerve, si&nbsp;com il soloient fere&nbsp;et&nbsp;ele s'en vint fuiant au leu ou&nbsp;li seinz hom estoit,&nbsp;si&nbsp;com ele avoit
a&nbsp;costume.&nbsp;Li&nbsp;chien repairierent arriere tuit esbahi,&nbsp;q'il ne l'osoient&nbsp;sivre ne&nbsp;aproismier
et&nbsp;bien sachiez q'il ne&nbsp;pooient.&nbsp;Li
chevalier et&nbsp;li&nbsp;veneor et&nbsp;li&nbsp;archier
avironerent la fosse del seint home a&nbsp;la reonde, car&nbsp;ele estoit reposte&nbsp;et&nbsp;aombree d'espés bois&nbsp;et&nbsp;de&nbsp;buissons,&nbsp;por ce
si&nbsp;cuidoient q'il n'i&nbsp;eüst
autre&nbsp;chose qe&nbsp;la cerve qi&nbsp;si&nbsp;fust reposte.&nbsp;Lors trest
li&nbsp;uns des archiers une saiete por ce q'il
cuidoit&nbsp;chacier la bische fors del buisson,&nbsp;mes il feri&nbsp;le&nbsp;seint home en la cuisse qi devant l'entree&nbsp;estoit en orissons,
si&nbsp;le&nbsp;plaia mout dolereusement.&nbsp;Et&nbsp;li chevalier qi
environ estoient comencierent tant a&nbsp;sivre
et&nbsp;&nbsp;a&nbsp;aproismier q'il&nbsp;vindrent au serf
nostre Signor&nbsp;qi&nbsp;toz sanglenz
et&nbsp;plaiés fesoit encore ses orissons et&nbsp;ses&nbsp;proieres,&nbsp;mes auques l'en destorboit la
dolor&nbsp;de&nbsp;la&nbsp;plaie,&nbsp;si&nbsp;virent&nbsp;q'il estoit uns vielz hom&nbsp;chenuz de&nbsp;grant beauté&nbsp;et&nbsp;en habit de moine,&nbsp;si s'estoit assis por la doleur del sanc qi de&nbsp;sa&nbsp;plaie
decoroit,&nbsp;si&nbsp;s'esmerveillierent qe la cerve
gisoit devant lui a&nbsp;ses genouz.&nbsp;Li rois et&nbsp;&nbsp;li evesqes
vindrent a&nbsp;lui a&nbsp;pié tant solement,&nbsp;si comanderent toz les
autres a&nbsp;trere arriere.&nbsp;Qant&nbsp;il l'orent
salué&nbsp;et&nbsp;il lor ot respondu
mout&nbsp;benignement,&nbsp;il&nbsp;li demanderent qi&nbsp;il
estoit&nbsp;et&nbsp;de quel contree&nbsp;et&nbsp;por qoi il estoit entrez en&nbsp;&nbsp;[ fol. 130b]&nbsp;si soutein hermitage et&nbsp;qi cil estoit qi tant&nbsp;griement l'avoit
plaié&nbsp;et&nbsp;navré.&nbsp;Et qant li&nbsp;seinz hom lor ot dit
son non et&nbsp;le non de sa&nbsp;contree et&nbsp;l'ochoison por qoi il estoit la venus&nbsp;et&nbsp;coment il
avoit receüe la plaie,&nbsp;li rois&nbsp;et&nbsp;li evesqes li cheïrent as piez&nbsp;et&nbsp;si&nbsp;li&nbsp;proierent&nbsp;pardon de cel mesfet&nbsp;et&nbsp;si li distrent q'il&nbsp;li&nbsp;envoieroient mires et&nbsp;despenses por guerir
sa&nbsp;plaie.&nbsp;Li seinz hom s'ajenolla a&nbsp;terre&nbsp;por
proier nostre Signor q'il lor pardonast&nbsp;et&nbsp;si&nbsp;lor dist q'il
ne voloit ne ne requeroit&nbsp;avoir nule corporel miedecine de&nbsp;nul home terrien&nbsp;se de nostre Signor non.&nbsp;Qant&nbsp;li&nbsp;rois
et&nbsp;li&nbsp;evesqes l'oïrent,&nbsp;il s'esmervellierent mout de&nbsp;sa grant
seinteé,&nbsp;si&nbsp;li&nbsp;proumistrent pluiseurs dons,&nbsp;mes seinz Giles&nbsp;n'en vout nul reçoivre.&nbsp;
Quant il orent assez a&nbsp;lui parlé&nbsp;de&nbsp;pluiseurs
choses,&nbsp;il se&nbsp;mistrent&nbsp;en&nbsp;ses orissons&nbsp;et&nbsp;aprés s'en
partirent.&nbsp;Qant il&nbsp;s'en furent
partiz,&nbsp;li&nbsp;seinz&nbsp;hom senti q'il estoit molt
afebloiez&nbsp;por la&nbsp;doleur
de&nbsp;sa&nbsp;plaie,&nbsp;si proia a&nbsp;nostre Seignor&nbsp;qe&nbsp;jamés en cest siecle ne&nbsp;li&nbsp;fust plus
grant&nbsp;santé rendue tant com il vesquist.&nbsp;Et&nbsp;li&nbsp;rois venoit mout sovent aprés ce a&nbsp;lui por&nbsp;lui visiter et&nbsp;por oïr ses seintes paroles&nbsp;et&nbsp;&nbsp;si li offroit
et&nbsp;voloit doner granz avoirs et&nbsp;&nbsp;granz richesces,&nbsp;mes li seinz hom n'en voloit nule
reçoivre,&nbsp;einz li dist q'il feïst aucune eglisse ou&nbsp;il meïst
preudomes qi desoz&nbsp;regle vesqissent et&nbsp;qi nostre Signor
servissent nuit et&nbsp;jor.&nbsp;Li rois li&nbsp;respondi q'il le feroit volentiers, s'il en&nbsp;voloit estre paistres&nbsp;et&nbsp;governeres.&nbsp;Seinz
Giles refusa mout&nbsp;ceste chose en&nbsp;pluiseurs manieres,&nbsp;mes tant&nbsp;le&nbsp;menerent par&nbsp;dis &nbsp;et&nbsp;par paroles et&nbsp;par&nbsp;examples q'il&nbsp;li mostrerent,&nbsp;vousist
ou&nbsp;ne&nbsp;vousist, lor otroia lor
volenté.&nbsp;Dont fist li&nbsp;rois qi molt liez en&nbsp;fu&nbsp;faire&nbsp;.ii.&nbsp;molt beles&nbsp;eglisses,&nbsp;si com seinz Gilles lor enseigna les&nbsp;leus ou&nbsp;l'en les deveroit fere,&nbsp;l'une en l'ouneur seint Pere l'apostre&nbsp;et&nbsp;l'autre en&nbsp;l'oneur&nbsp;seint Priu le
martyr.&nbsp;Cele fu establie joste&nbsp;la fosse del seint
home.&nbsp;Et&nbsp;la fu il toz les jorz&nbsp;de sa vie en jeunes
et&nbsp;en&nbsp;veilles et&nbsp;en orissons&nbsp;&nbsp;[ fol. 130c]&nbsp;et en proieres.&nbsp;La s'assemblerent ensemble&nbsp;o&nbsp;lui
preudome et&nbsp;seint home por&nbsp;nostre Signor servir solonc
la&nbsp;ruigle de moniage.&nbsp;Et&nbsp;li&nbsp;rois Flavius lor dona la terre&nbsp;.v.&nbsp;luies environ eus et&nbsp;a&nbsp;oés lor usages,&nbsp;por ce qu'il&nbsp;avint une foiz q'il vout parler a&nbsp;seint&nbsp;Gile&nbsp;et&nbsp;li seinz hom vint
encontre&nbsp;lui&nbsp;.v.&nbsp;liues de terre&nbsp;et&nbsp;por ce li otroia li rois et&nbsp;dona
tote,&nbsp;si com pluiseurs le racontent.&nbsp;
Aprés ce fu seinz Gilles ordenez a&nbsp;prestre par&nbsp;la proiere de&nbsp;ses
moines&nbsp;et&nbsp;de&nbsp;toz les hauz barons del&nbsp;regne&nbsp;et&nbsp;meesmement de tot le pueple.&nbsp;Dont
primes&nbsp;comença son cors a&nbsp;amegrir par geunes
et&nbsp;par veilles et&nbsp;par assiduels orissons.&nbsp;Et se&nbsp;vos eüssiez&nbsp;veü la vie q'il menoit et&nbsp;qu'il&nbsp;avoit comencie a&nbsp;mener&nbsp;et&nbsp;mena puis&nbsp;tote sa vie,&nbsp;vos
deïssiez qe cele q'il avoit&nbsp;devant menee estoit
envers ceste mout&nbsp;deliteuse.&nbsp;Et cels q'il avoit desoz
lui comenciez a&nbsp;garder menoit il si&nbsp;docement et&nbsp;par&nbsp;si doce
maniere&nbsp;q'il le dotoient plus
et&nbsp;honoroient par la&nbsp;grant amor q'il
avoient&nbsp;a&nbsp;lui qe par la poor dont il&nbsp;le cremissent.&nbsp;Et qi
porroit dire ne escrire la&nbsp;grant foi&nbsp;ne la grant charité qe nostre
Sires avoit&nbsp;en&nbsp;lui mise&nbsp;?&nbsp;Tant ala la renomee
de&nbsp;lui&nbsp;et&nbsp;la&nbsp;loenge de&nbsp;sa&nbsp;religion&nbsp;q'ele parvint&nbsp;as oreilles de&nbsp;Charlemeine qi adonc
estoit&nbsp;rois de France.&nbsp;Qant li rois
oï&nbsp;parler de&nbsp;seint Gile qi si&nbsp;estoit
preudom et&nbsp;si seinte&nbsp;vie menoit,&nbsp;il desirra molt
a&nbsp;parler a&nbsp;lui,&nbsp;si&nbsp;li tramist ses messages
et&nbsp;manda&nbsp;par&nbsp;molt&nbsp;doce&nbsp;maniere q'il ne lessast mie q'il ne venist visiter le.&nbsp;Qant
li seinz hom oï les&nbsp;messages qe li rois le mandoit en tele&nbsp;maniere, il atorna ses choses&nbsp;et&nbsp;tant ala&nbsp;q'il vint
a&nbsp;Orliens.&nbsp;La&nbsp;herberga il une nuit,&nbsp;mes tantost com il vint en la&nbsp;cité,&nbsp;ala il&nbsp;au
mostier de&nbsp;Seinte Croiz por fere ses
orisons.&nbsp;Et&nbsp;meintenant q'il fu entrez en l'eglisse,&nbsp;uns dervez qi&nbsp;estoit fors del senz&nbsp;comença en un angle del
mostier a&nbsp;crier&nbsp;mout oriblement par le deable q'il
avoit&nbsp;el cors et&nbsp;si dist :"Heu, heu&nbsp;!&nbsp;Giles com je&nbsp;suesfre&nbsp;par&nbsp;toi&nbsp;granz
tormenz&nbsp;!&nbsp;Encore ne soit ta&nbsp;justice&nbsp;&nbsp;[ fol. 130d]&nbsp;contrere a&nbsp;mes lois,&nbsp;lesse un poi tes&nbsp;orissons&nbsp;a&nbsp;fere,&nbsp;tant qe je ai
congié de&nbsp;ci partir et&nbsp;de&nbsp;tenir ma voie,&nbsp;car la
ou je sui ici enclos, si sui&nbsp;je
par&nbsp;toi tormentez molt griement.&nbsp;"
Quant li&nbsp;serz nostre Signor oï einsi&nbsp;parler le
deable,&nbsp;il fist la signe de&nbsp;la vraie croiz enmi son front et&nbsp;si dist&nbsp;:&nbsp;" Enemis d'umeine
lignie, depar&nbsp;toi de&nbsp;ci, si va&nbsp;ta voie&nbsp;!&nbsp;"&nbsp;Dont
geta&nbsp;li deables un grant&nbsp;brait, si
deguerpi l'ome tout sein et&nbsp;heitié q'il&nbsp;avoit mout durement traveillié.&nbsp;Cest miracle
fu&nbsp;tost partout racontez&nbsp;et&nbsp;si
fist seint&nbsp;Gille qi&nbsp;devant estoit
de&nbsp;grant non par&nbsp;la&nbsp;terre de&nbsp;France de plus grant non et&nbsp;de&nbsp;plus&nbsp;grant
renomee.&nbsp;De&nbsp;la s'en ala il a&nbsp;Charlemeine qi&nbsp;le&nbsp;reçut a&nbsp;grant
honeur si&nbsp;com il fere&nbsp;devoit.&nbsp;Qant li rois vit qe la chose (estoit)&nbsp;estoit&nbsp;veraie de&nbsp;la bone renomee qe l'en
li&nbsp;avoit del seint home dite,&nbsp;il fu molt liez,&nbsp;si&nbsp;le&nbsp;tint ensemble o&nbsp;lui par ne sai qanz jorz&nbsp;par
molt granz proieres,&nbsp;si&nbsp;parlerent entr'eus de pluseurs choses
et&nbsp;de&nbsp;meinz miracles&nbsp;et&nbsp;del monde qe l'en devoit
despire.&nbsp;Entre cez choses proia molt docement li rois&nbsp;le seint home q'il degnast proier a&nbsp;nostre&nbsp;Signor por lui,&nbsp;car
il avoit fait un vilein&nbsp;pechié q'il n'avoit onqes a&nbsp;nul home dit&nbsp;ne au seint home ne&nbsp;l'osoit il
dire.&nbsp;Qant&nbsp;vint au diemence et&nbsp;il chantoit
messe,&nbsp;il&nbsp;proia a&nbsp;nostre Signor por le&nbsp;roi.&nbsp;Si&nbsp;com
il estoit el canon, li aparut li angeles
nostre&nbsp;Signor&nbsp;qi&nbsp;mist seur l'autel une chartre&nbsp;en&nbsp;coi li&nbsp;pechiez le roi estoit escriz si
conme&nbsp;il&nbsp;l'avoit fet&nbsp;et&nbsp;q'il&nbsp;li estoit pardonez
par&nbsp;la&nbsp;proiere seint Gile, s'il s'en repentoit
tant&nbsp;solement&nbsp;et&nbsp;le&nbsp;deguerpissoit&nbsp;et&nbsp;au daerrein&nbsp;estoit escrit en la chartre&nbsp;que qi c'onqes&nbsp;apeleroit seint
Gile&nbsp;por aucun pechié,&nbsp;s'il l'avoit fait,&nbsp;s'il&nbsp;le voloit deguerpir,&nbsp;nostre Sires li&nbsp;pardonroit sanz dotance.&nbsp;
Li seinz hom, qant
il vit la&nbsp;chartre,&nbsp;en&nbsp;rendi graces a&nbsp;nostre
Signor,&nbsp;si conta au roi ceste chose
et&nbsp;le&nbsp;pechié q'il ne&nbsp;li osoit
dire.&nbsp;Li&nbsp;rois reconut&nbsp;son pechié q'il avoit
fet,&nbsp;si&nbsp;li cheï as piez&nbsp;et&nbsp;si&nbsp;li proia q'il&nbsp;li aidast
envers nostre Sig-&nbsp;[ fol. 131a]&nbsp;-nor par&nbsp;ses proieres&nbsp;et&nbsp;li&nbsp;seinz hom li
conmanda q'il&nbsp;plus ne le feïst.&nbsp;Aprés ce ne sai&nbsp;je qanz jorz prist&nbsp;il&nbsp;congié&nbsp;au&nbsp;roi qi
a&nbsp;granz peines li dona,&nbsp;si&nbsp;s'en&nbsp;ala
a&nbsp;grant honeur en&nbsp;s'abeïe,&nbsp;si&nbsp;emporta
granz&nbsp;dons qe&nbsp;li&nbsp;rois&nbsp;li avoit donez.&nbsp;Et la&nbsp;nuit qu'il&nbsp;jut a&nbsp;Nemausense, trova il mort le fil
le&nbsp;prince&nbsp;qe&nbsp;nostre Sires resuscita par sa proiere.&nbsp;Et qant&nbsp;il fu&nbsp;revenuz a&nbsp;s'abeïe&nbsp;et&nbsp;il
i&nbsp;ot esté ne sei combien de&nbsp;tens,&nbsp;il dist a&nbsp;ses freres
qe s'abeïe seroit&nbsp;destruite par&nbsp;maus homes qi vendroient&nbsp;dedenz brief terme et&nbsp;tel&nbsp;chose li fu&nbsp;par&nbsp;le seint&nbsp;Esperit
demostree.&nbsp;Dont s'en ala&nbsp;li seinz hom&nbsp;a&nbsp;Rome ensamble o&nbsp;petit de&nbsp;ses freres&nbsp;por&nbsp;visiter le cors de&nbsp;seint Pere&nbsp;et&nbsp;de&nbsp;seint
Pol&nbsp;lez&nbsp;beneoiz apostres&nbsp;et&nbsp;por metre s'eglisse en la&nbsp;mein l'apostole si&nbsp;qe autre persone n'i
clamast&nbsp;droiture&nbsp;el tens de&nbsp;donc ne el
tens qi estoit&nbsp;a&nbsp;venir.&nbsp;De&nbsp;ce raporta li seinz hom ensamble&nbsp;o&nbsp;lui bon previlege
de&nbsp;l'apostoile&nbsp;et&nbsp;si&nbsp;li dona&nbsp;li apostoiles&nbsp;.ii.&nbsp;huis de&nbsp;cyprés
ou&nbsp;les&nbsp;.ii.&nbsp;ymages des apostres estoient entaillies por mettre a&nbsp;l'entree de&nbsp;l'eglyse,&nbsp;por&nbsp;ce&nbsp;q'ele fust plus
bele.&nbsp;Li seinz hom l'en rendi graces&nbsp;et&nbsp;si&nbsp;les comanda&nbsp;a&nbsp;metre el
Toivre&nbsp;et&nbsp;puis les comanda a&nbsp;nostre Signor por governer.&nbsp;Cil qi&nbsp;ce virent distrent qe ce estoit folie,&nbsp;car il seroient perduz&nbsp;s'il aval cele
eve s'en aloient.&nbsp;
Seinz Gilles se departi de Rome&nbsp;et&nbsp;si&nbsp;tint sa
voie,&nbsp;tant q'il revint en&nbsp;France.&nbsp;Por&nbsp;la&nbsp;grietéde&nbsp;la&nbsp;voie et&nbsp;por&nbsp;le&nbsp;travail&nbsp;fu&nbsp;il si&nbsp;lassez&nbsp;q'il demora&nbsp;.iii.&nbsp;jorz
a&nbsp;Cabinone.&nbsp;La rendi&nbsp;il
a&nbsp;un conteret santé.&nbsp;Et qant il fu venuz a&nbsp;s'abeïe,&nbsp;l'en&nbsp;li conta et&nbsp;&nbsp;dist qe&nbsp;.ii.&nbsp;mervelleuses entailleüres
estoient au port arivees sanz nul governement&nbsp;d'ome.&nbsp;Qant li seinz hom l'oï, si&nbsp;en&nbsp;fu mout&nbsp;liez,&nbsp;si&nbsp;en rendi
graces a&nbsp;nostre Signor qi&nbsp;par&nbsp;tant grant espace de&nbsp;mer&nbsp;et&nbsp;qi&nbsp;par tanz
tormenz&nbsp;d'eves et&nbsp;par tantes roches
et&nbsp;par tanz&nbsp;porz les avoit governees sanz froischier et&nbsp;sanz blecheüre.&nbsp;Lors les comanda a&nbsp;aporter&nbsp;a&nbsp;l'abeïe
et&nbsp;metre as huisseüres del mostier&nbsp;por&nbsp;beauté&nbsp;et&nbsp;por besoigne.&nbsp;Qant il&nbsp;ot ses
freres&nbsp;confermez en bien et&nbsp;en veraie foi
et&nbsp;en&nbsp;veraie&nbsp;charité par l'espace d'un brief tens&nbsp;et&nbsp;il&nbsp;ot les&nbsp;choses de&nbsp;s'abeïe mout bien confermees et&nbsp;or-&nbsp;[ fol. 131b]&nbsp;-denees,&nbsp;nostre Sires qi li vout rendre la desierte de&nbsp;son&nbsp;travail&nbsp;li&nbsp;lessa&nbsp;savoir par le seint&nbsp;Esperit
le&nbsp;jor de&nbsp;sa fin&nbsp;et&nbsp;il
le demostra et&nbsp;dist&nbsp;a&nbsp;chascun de ses freres espiritueus&nbsp;et&nbsp;si&nbsp;leur&nbsp;proia molt
docement q'il proiassent por&nbsp;lui.&nbsp;Et si avint qe le
diemence a&nbsp;mienuit se&nbsp;departi l'ame de&nbsp;son cors et&nbsp;ala a&nbsp;nostre
Signor&nbsp;Jesu&nbsp;Crist&nbsp;et&nbsp;deguerpi la tristrece de&nbsp;cest
dolent&nbsp;siecle&nbsp;et&nbsp;reçut la&nbsp;joie et&nbsp;la leesche des ciels,&nbsp;et ce fu es kalendes de&nbsp;setembre.&nbsp;La furent&nbsp;seint home qi distrent
q'il oïrent les compaignies des angeles&nbsp;qi tot chantant emporterent l'ame del
seint home a&nbsp;granz&nbsp;loenges.&nbsp;
Or te proions nos et&nbsp;requerons,
beaus sire seinz Gilles, bons peres&nbsp;qe&nbsp;tes seintes merites nos&nbsp;puissent&nbsp;aidier
et&nbsp;secorre a&nbsp;nostre Signor Jesu&nbsp;Crist&nbsp;qi&nbsp;ensamble o&nbsp;son Pere
le&nbsp;tot puissant et&nbsp;le&nbsp;seint Esperit vit
et&nbsp;regne, uns seus Dex
par&nbsp;toz&nbsp;les siecles des siecles parmenablement sanz&nbsp;fin.&nbsp;Amen.
