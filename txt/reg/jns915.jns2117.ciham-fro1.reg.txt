Ci coumence&nbsp;li dialogues que Postumiens &nbsp;et&nbsp;Gallus&nbsp;distrent
de seint Martin&nbsp;et&nbsp;des
moines d'Egypte si com&nbsp;Severus le raconte&nbsp;qi les
oï&nbsp;parler.Un&nbsp;jor avint&nbsp;qe&nbsp;je, Gallus,&nbsp;&nbsp;[ fol. 114b]&nbsp;et mes chiers compains qi deciples fu&nbsp;seint Martin estions ensamble la&nbsp;ou
nos&nbsp;parlions de&nbsp;pluiseurs choses,&nbsp;Postumiens,&nbsp;uns&nbsp;miens tres chiers amis,&nbsp;vint devers
Orient&nbsp;et&nbsp;devers la terre d'Egypte&nbsp;ou&nbsp;il avoit&nbsp;.iii.&nbsp;anz demoré.&nbsp;Qant
je le&nbsp;vi,&nbsp;je&nbsp;fui mout&nbsp;liez
de&nbsp;sa&nbsp;venue,&nbsp;si l'acolai
et&nbsp;baisai et&nbsp;conmençames a&nbsp;plorer li uns
vers l'autre de
joie,&nbsp;et&nbsp;un pou aprés si&nbsp;nos
asseïmes. Dont me&nbsp;regarda Postumiens&nbsp;et&nbsp;si dist&nbsp;:&nbsp;"&nbsp;La&nbsp;ou je estoie&nbsp;es daerrenieres parties
d'Egypte,&nbsp;il me&nbsp;plot et&nbsp;vint en&nbsp;volenté
qe&nbsp;je m'en alasse&nbsp;a&nbsp;la&nbsp;mer. Qant je
i&nbsp;ving,&nbsp;je&nbsp;i&nbsp;trovai une&nbsp;nef chargie de
pluisors avoirs&nbsp;qi s'aparelloient a&nbsp;movoir&nbsp;por
aler a&nbsp;Nerbone.&nbsp;En&nbsp;cele
nuit si com je estoie couchiez me&nbsp;vint&nbsp;en avision&nbsp;qe tu venoies devant
moi&nbsp;et&nbsp;si&nbsp;me sambloit&nbsp;qe&nbsp;tu&nbsp;me voloies par&nbsp;la&nbsp;mein en&nbsp;cele
nef treire,&nbsp;por ce qe je i&nbsp;entrasse et&nbsp;qe je
ça venisse.&nbsp;Qant la nuiz&nbsp;fu trespassee et&nbsp;li
jors fu&nbsp;venuz&nbsp;et&nbsp;je fui&nbsp;levez del leu ou&nbsp;je
avoie geü,&nbsp;je&nbsp;me pensai de&nbsp;cele avision
qe&nbsp;je par&nbsp;songes
avoie&nbsp;veüe,&nbsp;si fui meintenant espris d'une si&nbsp;grant amor vers toi&nbsp;qe&nbsp;je entrai sanz demorance en&nbsp;la nef. Et
lors meümes,&nbsp;si venimes tant par&nbsp;la
volonté nostre Signor&nbsp;q'al&nbsp;trentime jor arivames a&nbsp;Marselle,&nbsp;et&nbsp;&nbsp;de&nbsp;la&nbsp;ving
je ci au vintisme jor. Or est reison&nbsp;qe tu me faces grant feste,&nbsp;&nbsp;puis qe j'ai por&nbsp;toi tante terre&nbsp;et&nbsp;tante mer trespassee."&nbsp;Je,&nbsp;Severus, respondi a Postumien&nbsp;qi tieus choses m'ot
contees&nbsp;:&nbsp;&nbsp;"&nbsp;La&nbsp;ou&nbsp;tu estoies
en Egypte&nbsp;et&nbsp;tu
i&nbsp;demoroies,&nbsp;pensoie je le jor
et&nbsp;la&nbsp;nuit&nbsp;a&nbsp;toi. Mes or&nbsp;te prie&nbsp;je
qe&nbsp;tu nos racontes&nbsp;totes les aventures de&nbsp;ta voie&nbsp;et&nbsp;conment&nbsp;la
foi nostre Signor est en&nbsp;Orient
gardee,&nbsp;et&nbsp;qele riule et&nbsp;qele institutions
i&nbsp;est as&nbsp;moignes donee&nbsp;et&nbsp;quels miracles
et&nbsp;quels&nbsp;vertus&nbsp;nostre
Sires Jesu&nbsp;Criz i&nbsp;fet por ses&nbsp;serz qi l'aorent et&nbsp;servent et&nbsp;croient.
Et&nbsp;por ce qe la vie est molt annieuse a&nbsp;pluisors genz en ceste region et&nbsp;en ceste
contree,&nbsp;voudroie je de&nbsp;toi mout volentiers oïr&nbsp;et&nbsp;entendre&nbsp;s'il fait bon vivre et&nbsp;son
tens&nbsp;user en l'ermitage." A&nbsp;ces
paroles respondi&nbsp;&nbsp;[ fol. 114c]&nbsp;Postumiens&nbsp;et&nbsp;si
dist&nbsp;:&nbsp;"Je ferai ce qe je te voi&nbsp;desirrer&nbsp;por ta volonté acomplir.&nbsp;Mes je
te&nbsp;pri qe tu me dies se li evesqe de ceste contree&nbsp;sont d'autel maniere qe&nbsp;je les lessai qant je&nbsp;me parti de ceste
contree."&nbsp;Lors respondi je&nbsp;:&nbsp;"Onqes ne demande tel chose,&nbsp;se tu l'as vraiement&nbsp;oï&nbsp;et&nbsp;seü,&nbsp;car aussi bien le ses tu conme je,
si com&nbsp;je cuit,&nbsp;et se tu ne le ses,&nbsp;nule chose n'est
miudre a&nbsp;oïr ne a&nbsp;entendre.&nbsp;Ce ne puis je mie
tere&nbsp;qe&nbsp;je ne te die et&nbsp;raconte tant solement&nbsp;de&nbsp;la&nbsp;chose tant com il en est.&nbsp;Un
i&nbsp;ot des evesqes&nbsp;qi plus aspres fu d'ensivre
seintes oevres&nbsp;qe li autre, si com je le sai
bien,&nbsp;car je fui ensamble o&nbsp;lui
adés,&nbsp;et&nbsp;si l'amai sor totes
creatures.&nbsp;Et qant il me sovient de&nbsp;lui et&nbsp;de&nbsp;ses
oevres,&nbsp;grant dolor me point
au&nbsp;cuer,&nbsp;por ce qu'il
nos&nbsp;a&nbsp;deguerpiz et&nbsp;lessiez. Et je m'esmerveil conment il fu si nostre amis&nbsp;et&nbsp;puis si nous deguerpi en tele
maniere. Mes por&nbsp;ce q'il n'est&nbsp;ore mie ne leus ne tens&nbsp;de
conter choses qi&nbsp;facent a&nbsp;plorer,&nbsp;te&nbsp;prie je qe
tu nos racontes&nbsp;ce qe tu nos avoies promis a&nbsp;dire,&nbsp;si
l'orrons&nbsp;et&nbsp;entenderons."&nbsp;Postumiens respondi&nbsp;:&nbsp;"Ensi&nbsp;voel je q'il
soit."&nbsp;Qant il ot ce dit nos nos teümes&nbsp;et&nbsp;feïmes pes,&nbsp;si
escoutames,&nbsp;et&nbsp;il trest&nbsp;son siege seur qoi il
seoit plus&nbsp;pres de moi.&nbsp;Si comença a&nbsp;parler
en&nbsp;tel maniere&nbsp;:
"Or a&nbsp;.iii.&nbsp;anz qe&nbsp;je&nbsp;me departi
de&nbsp;toi&nbsp;et&nbsp;je&nbsp;t'oi
salué,&nbsp;qe je entrai en mer&nbsp;a&nbsp;Nerbone,&nbsp;si corumes tant
a&nbsp;droites voiles croisies a&nbsp;propre vent bon
et&nbsp;droit&nbsp;qi nos feroit en la pope de
nostre nef sanz torment et&nbsp;sanz tempeste&nbsp;tant qe au quint jor&nbsp;getames nos ancres el port d'Aufriqe.&nbsp;De&nbsp;la
si&nbsp;nos plot par la volonté de nostre Signor a&nbsp;aler&nbsp;en Cartage&nbsp;et&nbsp;visiter les lius des seinz&nbsp;et&nbsp;meesmement la
sopouture de seint
Cyprien&nbsp;por aorer et&nbsp;feire noz orissons
si com resons&nbsp;est et&nbsp;droiture. Et quant vint au
quinzieme&nbsp;jor qe&nbsp;nos eümes la&nbsp;demoré,&nbsp;nos
revenimes&nbsp;au port, si entrames en noz nef. Et qant
nos&nbsp;fumes departi de&nbsp;la&nbsp;terre&nbsp;et&nbsp;noz voiles estoient estenduz
por corre en Alixandre,&nbsp;uns
venz&nbsp;traversains nos vint qi a&nbsp;molt pres nos
ot&nbsp;tormentez et&nbsp;periz.&nbsp;Mes li&nbsp;marinier qi
sage&nbsp;estoient&nbsp;geterent lor
ancres,&nbsp;car la terre nos&nbsp;&nbsp;[ fol. 114d]&nbsp;aparoit auques proçaine.&nbsp;Quant la tempeste fu
trespassee,&nbsp;nos issimes en&nbsp;l'isle de&nbsp;Caphse ou nos ne trovames guaires de&nbsp;garisons qi bones nos fussent. Et
je qi plus fui&nbsp;ententis des autres as&nbsp;choses de&nbsp;l'isle a&nbsp;enqerre me parti de&nbsp;mes compaignons&nbsp;et&nbsp;si alai&nbsp;.iii.&nbsp;bones liues ensus del
rivage&nbsp;por cerchier et&nbsp;enqerre se
je aucune aventure i&nbsp;troveroie.&nbsp;Je n'oi mie loing alé,&nbsp;qant je&nbsp;i&nbsp;trovai un petit habitacle.&nbsp;Ce est une petite meson qi
d'ais estoit fete&nbsp;et&nbsp;coverte,&nbsp;non mie por ce q'ele doutast pluie,&nbsp;car
onqes&nbsp;ne&nbsp;plut en la contree,&nbsp;mes granz vens
i&nbsp;venoient par pluiseurs foiz et&nbsp;hisdeus.&nbsp;Il&nbsp;n'i&nbsp;avoit arbres ne blez qi semé i&nbsp;fussent&nbsp;qe&nbsp;li venz n'esrachassent.&nbsp;Mes en l'une
partie&nbsp;de&nbsp;la&nbsp;terre avoit montaignes devers
la&nbsp;mer&nbsp;qi&nbsp;les venz arrestoient.&nbsp;La&nbsp;encontre
croissoit&nbsp;herbe dont les brebiz de&nbsp;la contree avoient&nbsp;pouture.&nbsp;Et&nbsp;cil qi en cele terre habitoient&nbsp;vivoient de&nbsp;let et&nbsp;de pein d'orge.&nbsp;Et&nbsp;la&nbsp;costume&nbsp;si&nbsp;estoit tele en&nbsp;cele isle&nbsp;qe&nbsp;qant la semence&nbsp;estoit sor la
terre espandue q'ele estoit au trentiesme jor
meüre. Et cil qi habitoient en cele terre&nbsp;n'i arrestoient
por autre chose&nbsp;qe&nbsp;por ce q'il i&nbsp;estoient cuite de toz treus et&nbsp;delivres.&nbsp;Et cele
terre estoit la daerriene de&nbsp;la&nbsp;contree de Cyrene.&nbsp;Et&nbsp;si estoit molt procheine de l'entree des
deserz&nbsp;qi sont entre Aufriqe&nbsp;et&nbsp;Egypte&nbsp;par ou Chatons s'enfoï ensamble o&nbsp;son ost,&nbsp;qant il deguerpi
sa&nbsp;contree&nbsp;por Cesar qi voloit a&nbsp;force avoir l'empire de&nbsp;Rome&nbsp;dont Pompeus fu morz si&nbsp;com
Lucans&nbsp;tesmoigne. Lors m'en alai a&nbsp;l'abitacle qe je
veü&nbsp;avoie,&nbsp;si
trovai un viel home vestu d'une
pelice,&nbsp;si moloit orge a&nbsp;une
mein&nbsp;mole.&nbsp;Qant&nbsp;je et&nbsp;cil qi ensamble o&nbsp;moi
estoient l'eümes&nbsp;salué,&nbsp;il nos
reçut mout benignement,&nbsp;et&nbsp;si&nbsp;fu mout liez
de nostre venue.&nbsp;Et&nbsp;nos li&nbsp;deïsmes&nbsp;qe venz nos avoient amenez en cest&nbsp;rivage&nbsp;et&nbsp;q'encore atendions vent
covignable por&nbsp;entrer en mer et&nbsp;raler en nostre
voie.&nbsp;Aprés ce li&nbsp;demandames la nature de la
terre&nbsp;et&nbsp;de ceus qi i&nbsp;habitoient&nbsp;et&nbsp;s'il
i&nbsp;avoit nul crestien,&nbsp;car nos estions crestien
aussint.&nbsp;Qant&nbsp;li vielz hom oï ce,&nbsp;il
conmença a&nbsp;plorer de joie,&nbsp;&nbsp;[ fol. 115a]&nbsp;si se lessa cheoir a&nbsp;nos piez.&nbsp;Quant il nos ot&nbsp;mout
besiez,&nbsp;il nos conmanda a&nbsp;fere nos
orisons&nbsp;a&nbsp;nostre Signor. Aprés s'i estendi sor terre piaus&nbsp;de&nbsp;moutons,&nbsp;si
nos fist asseoir deseure&nbsp;et&nbsp;puis&nbsp;si nos aporta a&nbsp;mengier&nbsp;tel viande com nostre&nbsp;Sires li avoit donee,&nbsp;la moitié d'un pein d'orge&nbsp;et&nbsp;un
faisselet d'une erbe dont j'ai oublié&nbsp;le&nbsp;non,&nbsp;mes douce chose&nbsp;estoit et&nbsp;de la
saveur&nbsp;de&nbsp;miel. Nous qatre i&nbsp;estions et&nbsp;li preudom
li&nbsp;quins.&nbsp;Si&nbsp;menjames et&nbsp;fumes repleni
et&nbsp;saoulé&nbsp;par la douçor de cele herbe&nbsp;qi&nbsp;mout estoit&nbsp;bone
et&nbsp;delitable."&nbsp;Qant je,&nbsp;Severus, oï dire Postumien tel&nbsp;chose,&nbsp;je començai a&nbsp;sorrire,&nbsp;si&nbsp;dis a&nbsp;Gaullum mon
compaignon&nbsp;:&nbsp;"&nbsp;Galle,&nbsp;qe&nbsp;t'en samble&nbsp;?&nbsp;Dont ne fu-ce bons
demi peins&nbsp;d'orge&nbsp;et&nbsp;bone herbe dont&nbsp;.v.&nbsp;home
furent&nbsp;saoulé&nbsp;en tel
maniere&nbsp;?&nbsp;"&nbsp;Dont en ot Postumiens un pou de vergoigne,&nbsp;por ce q'il me vit&nbsp;sorrire,&nbsp;si nos dist&nbsp;:&nbsp;" Je m'estoie pensé&nbsp;qe je vos&nbsp;raconteroie les
viandes qe&nbsp;cil hom nos avoit&nbsp;donees par&nbsp;.vii.&nbsp;jorz&nbsp;qe nos ensamble o&nbsp;lui&nbsp;fusmes,&nbsp;mes je m'en targerai ore qe Gallus&nbsp;n'en soit anuiez par trop longue parole&nbsp;et&nbsp;si&nbsp;vos conterai aprés ce qe nos
feïmes. Aprés ce&nbsp;qe li jorz et&nbsp;la nuit fu trespassee&nbsp;et&nbsp;li autres
jorz&nbsp;fu venuz,&nbsp;ne sai qanz de cels qi en&nbsp;cele
isle&nbsp;habitoient&nbsp;vindrent
a&nbsp;l'habitacle del preudome por nos visiter. Et&nbsp;cil nos distrent qe nostre&nbsp;ostes estoit
prestres,&nbsp;car il le nos avoit bien&nbsp;celé&nbsp;ne fet
ne nos en avoit demostrance.&nbsp;Aprés&nbsp;en alames a&nbsp;l'eglisse&nbsp;qi pres de&nbsp;.ii.&nbsp;liues
estoit&nbsp;loing de son habitacle&nbsp;et&nbsp;si estoit tote
avironnee d'une montaigne
et&nbsp;enclose&nbsp;et&nbsp;faite si&nbsp;basse de oevres de&nbsp;verges q'a&nbsp;paines i&nbsp;pooit&nbsp;nus hom ester droiz en son estant.&nbsp;Qant li&nbsp;services fu fez
et&nbsp;nos l'eümes oï&nbsp;
et&nbsp;entendu,&nbsp;nos en repeirames ensamble o&nbsp;nostre
oste&nbsp;et&nbsp;ses compaignons.&nbsp;Si&nbsp;demandames
des costumes des genz de la&nbsp;terre&nbsp;et il nos distrent&nbsp;q'il&nbsp;ne vendoient ne n'achatoient&nbsp;ne&nbsp;n'avoient&nbsp;or ne argent&nbsp;ne ne savoient riens de&nbsp;larrecin&nbsp;ne
de&nbsp;boisdie&nbsp;ne ne voloient ne ne desirroient&nbsp;a&nbsp;avoir ne deniers ne monoie,&nbsp;car qant je&nbsp;voil doner a&nbsp;nostre oste&nbsp;.x.&nbsp;besanz,&nbsp;il n'en volt&nbsp;nul
prendre,&nbsp;einz jura qe por or ne por argent&nbsp;ne
porroit eglisse en la terre [estre] fete ne estoree.&nbsp;&nbsp;[ fol. 115b]&nbsp;Mes se&nbsp;il estoit dedenz mis,&nbsp;elle en seroit&nbsp;destruite.&nbsp;Dont donames a nostre oste ce qe nos&nbsp;peümes soffrir
de&nbsp;nos vesteüres&nbsp;et&nbsp;il les reçut mout benignement.&nbsp;Lors
nos remanderent li notonier au rivage&nbsp;et&nbsp;nos partimes&nbsp;de&nbsp;nostre
oste,&nbsp;si nos en ralames a&nbsp;nos nes.&nbsp;Qant&nbsp;nos fumes
dedenz rentré,&nbsp;li&nbsp;marinier&nbsp;traistrent lor
ancres,&nbsp;si drecierent lor
voiles&nbsp;es&nbsp;mas.&nbsp;Li venz si feri qi tost nos
ot esquipez&nbsp;de la contree."
"Einsint en alames&nbsp;tant q'au&nbsp;.vii.&nbsp;ime&nbsp;jor venimes en Alixandre.&nbsp;La&nbsp;avoit entre
les evesqes et&nbsp;les moignes de la terre&nbsp;granz tençons et&nbsp;granz desputisons des
livres Origene&nbsp;et&nbsp;por
cele ochoison&nbsp;me departi je d'Alixandre. Si alai tant qe je ving&nbsp;en
Bethleem,&nbsp;un chastel qi
est a&nbsp;.vi.&nbsp;liues&nbsp;pres de Jerusalem. Adont en&nbsp;governoit l'eglisse seinz
Jeromes&nbsp;et&nbsp;estoit prestres
et&nbsp;mestres,&nbsp;car ce est une parroce al evesqe de&nbsp;la cité&nbsp;
de&nbsp;Jerusalem.&nbsp;Et&nbsp;cil Jeromes estoit molt preudom&nbsp;et&nbsp;mout
seinz hom et&nbsp;ensigniez et&nbsp;endoctrinez&nbsp;de&nbsp;latin&nbsp;et&nbsp;de greu&nbsp;et&nbsp;d'ebreu,&nbsp;si q'il n'estoit nus&nbsp;qi se peüst
aparellier a&nbsp;sa science par clergie.&nbsp;Et je me merveil mout&nbsp;se vos n'avez oï&nbsp;de&nbsp;lui parler par les escritures q'il a
feites.&nbsp;"&nbsp;Gallus
dist :&nbsp;"&nbsp;Voirement en
avom nos bien oït&nbsp;parler&nbsp;et&nbsp;si le conoissons,&nbsp;car encore n'a mie&nbsp;.v.&nbsp;anz qe je liuç en
un&nbsp;sien livre q'il
avoit&nbsp;tretié&nbsp;et&nbsp;fait&nbsp;ou il reprenoit molt toute la&nbsp;nascion des
moignes&nbsp;et&nbsp;Belguisuns nostre&nbsp;compains se soloit molt
corrocier de ce qe li&nbsp;livres disoit qe li moignes mengoient
trop.&nbsp;Mes ce disoit il de ceus d'Orient,&nbsp;einçois qe&nbsp;de ceus
d'Occident.&nbsp;Et
neqedent il reprenoit&nbsp;toutes autres genz et&nbsp;d'avarice et&nbsp;d'orgueil&nbsp;et&nbsp;de&nbsp;toz autres
vices."&nbsp;Postumiens
dist&nbsp;:&nbsp;" Je fui&nbsp;ensamble
o&nbsp;lui&nbsp;.v.&nbsp;mois,&nbsp;si q'il avoit sovent&nbsp;bataille
encontre les malvés homes et&nbsp;li&nbsp;herite
le&nbsp;haoient,&nbsp;por&nbsp;ce q'il lor blasmoit
tot&nbsp;adés lor malveses errances. De la me departi&nbsp;je,&nbsp;si m'en ving en Alixandre.&nbsp;Qant je&nbsp;i&nbsp;oi&nbsp;mes freres visitez&nbsp;qi i arrestoient,&nbsp;je m'en&nbsp;alai es daerreinieres parties d'Egypte.&nbsp;La&nbsp;trovai je es deserz en l'ermitage pluisors&nbsp;moignes qi
i&nbsp;manoient&nbsp;et&nbsp;preudome
et&nbsp;seint&nbsp;&nbsp;[ fol. 115c]&nbsp;home estoient."
"Longe chose seroit de&nbsp;raconter et&nbsp;de&nbsp;dire ce qe je i&nbsp;vi.&nbsp;Mes neqedent je&nbsp;vos conterai un petit
de&nbsp;pluiseurs&nbsp;choses qe je i&nbsp;ai veües.&nbsp;Pres
de&nbsp;l'ermitage sor&nbsp;la riviere del Nil,&nbsp;si a&nbsp;pluisors
abeïes.&nbsp;Tele&nbsp;i a&nbsp;ou il a cent moignes,&nbsp;en tele
i&nbsp;a meinz,&nbsp;en&nbsp;tele i&nbsp;a plus.&nbsp;Et&nbsp;si vivent solonc le
conmandement de lor abé,&nbsp;et&nbsp;quanq'il font ce est par&nbsp;lor abé,&nbsp;tele est lor riule. Et cil qi plus grant&nbsp;vertu ont en
eus&nbsp;et&nbsp;qi lor cuers ont
mielz&nbsp;esprovez&nbsp;ne s'en puent partir ne aler en&nbsp;l'ermitage&nbsp;por mener vie
solitaire se par le&nbsp;conmandement non de lor abé.&nbsp;Et c'est lor premeraine vertu q'il leissent
lor volentez&nbsp;por autrui voloirs aemplir
et&nbsp;feire.&nbsp;Et qant&nbsp;aucuns en est issus par volenté&nbsp;de son abé&nbsp;por aler en l'ermitage manoir,&nbsp;li abbes&nbsp;li envoie pein et&nbsp;autre viande tele
com&nbsp;lui plest dont ses cors puist estre sostenuz.&nbsp;Adont qant je
fui la&nbsp;venuz en cele&nbsp;terre,&nbsp;je i&nbsp;trovai par&nbsp;aventure un d'eus qi en
l'ermitage estoit alez manoir
novelement.&nbsp;Si avoit son habitacle fet
et&nbsp;establi&nbsp;pour&nbsp;mener
vie solitaire loing de l'abeïe dont&nbsp;il estoit
issus pres de&nbsp;.vi.&nbsp;luies.&nbsp;Et li envooit li abbes&nbsp;et&nbsp;trametoit pein par&nbsp;.ii.&nbsp;enfanz,&nbsp;si com
il estoit lor usages.&nbsp;Li enfant qi la estoient&nbsp;venu et&nbsp;le pain aporté&nbsp;avoient&nbsp;n'estoient mie de grant
aage,&nbsp;car li ainsnez n'avoit qe&nbsp;.xv.&nbsp;anz&nbsp;et&nbsp;li autres &nbsp;.xii.&nbsp;anz.&nbsp;Si com il s'en repairoient&nbsp;la
voie q'il estoient venuz,&nbsp;uns
granz&nbsp;serpenz lor vint a&nbsp;l'encontre qi&nbsp;molt
estoit&nbsp;hisdeus et&nbsp;oribles.&nbsp;Qant li enfant
le&nbsp;virent, il n'en orent nule
poor.&nbsp;Et&nbsp;li serpenz&nbsp;vint tresqe devant lor
piez,&nbsp;si bessa le&nbsp;col&nbsp;et&nbsp;la teste aussi
conme s'il fust enchantez
par&nbsp;charmes.&nbsp;Lors le prist li mendres, si
l'en&nbsp;comença a&nbsp;mener ensamble o&nbsp;lui&nbsp;et&nbsp;si&nbsp;li&nbsp;fist
porter s'asfubleüre.&nbsp;Qant il entra en&nbsp;l'abeïe, il demena grant joie aussi
conme s'il&nbsp;eüst la beste veincue.&nbsp;Et
dont le deslia de&nbsp;s'asfubleüre qi sor li
estoit,&nbsp;si l'en lessa aler&nbsp;devant trestoz
ses freres qi l'esgardoient.&nbsp;Dont&nbsp;comencierent tuit li frere de
l'abeïe a&nbsp;dire&nbsp;&nbsp;[ fol. 115d]&nbsp;li uns a l'autre&nbsp;que li enfant estoient&nbsp;en grant vertu.&nbsp;Qant li abbes sot
ceste chose,&nbsp;il ne vout mie qe li enfant s'en
orguellesissent,&nbsp;si&nbsp;les bati de verges molt
durement.&nbsp;Et puis si lor dist,&nbsp;por&nbsp;ce q'il
avoient demostré&nbsp;l'oevre qe nostre
Sires avoit por eus fet&nbsp;et&nbsp;bien lor dist q'il seüssent
qe cele oevre n'estoit&nbsp;mie par lor
fet,&nbsp;mes&nbsp;par&nbsp;la&nbsp;divine puissance&nbsp;et bien entendissent qe&nbsp;l'en doit nostre Signor servir en
humilité,&nbsp;non mie
gloirefier&nbsp;es signes ne es vertuz.&nbsp;Qant ceste chose
fu&nbsp;einsint trespassee et&nbsp;li&nbsp;seinz hom le sot a
cui&nbsp;li enfant avoient le pain aporté,&nbsp;il fu
mout&nbsp;dolenz por ce qe li abbes les avoit batuz&nbsp;por le miracle
qe nostre Signor avoit pour&nbsp;eus fait,&nbsp;si desfendi
a&nbsp;l'abbé&nbsp; qe des ore en avant ne li
envoiast ne pein ne viande.&nbsp;"
"Einsi fu li seinz hom&nbsp;.viii.&nbsp;jorz qe&nbsp;onqes ne
menga.&nbsp;Si conmencierent&nbsp;ses membres
molt a&nbsp;amaigrir&nbsp;por la famine,&nbsp;mes sa vraie pensee n'alaschoit onqes&nbsp;qi a nostre Signor estoit
ententive.&nbsp;Ses cors alassoit por ce q'il
n'avoit viande,&nbsp;mes la foi qi ert vraie en lui et&nbsp;ferme&nbsp;duroit sanz
ochoison.&nbsp;Dont vint li abbes&nbsp;par&nbsp;la
volenté&nbsp; del Seint Esperit a&nbsp;lui&nbsp;por demander qel vie il&nbsp;voudroit mener,&nbsp;q'il&nbsp;ne
lessoit qe peins li fust aportez par nul&nbsp;home.&nbsp;Qant cil vit l'abbé&nbsp;venir,&nbsp;il couru&nbsp;encontre, si li rendi graces de&nbsp;ce
q'il le venoit visiter,&nbsp;si l'en mena a&nbsp;sa celle.&nbsp;Et si&nbsp;com il
entroient dedenz ambedui ensamble,&nbsp;il virent un
corbellon pendre&nbsp;a&nbsp;l'entree&nbsp;del huis&nbsp;et&nbsp;si sentirent qe odeurs
de&nbsp;chaut&nbsp;pein en&nbsp;issoit.&nbsp;Puis si
regarderent,&nbsp;si le troverent aussint com s'il fust meintenant&nbsp;trez hors del feu.&nbsp;Mes il n'avoit mie forme ne samblance de&nbsp;pein de&nbsp;la&nbsp;contree,&nbsp;dont&nbsp;furent andui
esbahi.&nbsp;Et&nbsp;si sorent bien et&nbsp;conurent qe ce
estoit dons de nostre Signor.&nbsp;Dont dist li seinz hom a&nbsp;l'abbé&nbsp;qe nostre Sires&nbsp;li avoit
envoié por sa venue,&nbsp;et li abbes disoit qe non avoit,&nbsp;einz estoit por la vertu&nbsp;et&nbsp;por la foi q'il avoit en&nbsp;lui.&nbsp;Lors s'assistrent,&nbsp;si mengierent par grant joie&nbsp;cel pein qe&nbsp;nostre Sires lor
avoit envoié.&nbsp;Aprés prist&nbsp;&nbsp;[ fol. 116a]&nbsp;congié&nbsp;li abbes, si s'en
revint en l'abeïe.&nbsp;Il raconta a&nbsp;ses freres cest miracle q'il avoit
veü.&nbsp;Dont furent il si esmeüz en lor corages de l'amour nostre Signor&nbsp;q'il distrent q'il
estoient&nbsp;molt chetif,&nbsp;qant il ensamble se tenoient&nbsp;ou il avoient humeine compaignie.
Dont&nbsp;s'en partirent pluisor et&nbsp;alerent en
l'ermitage por mener vie solitaire. Et je me
departi&nbsp;de la,&nbsp;si m'en entrai en
la premeraine partie&nbsp;del desert&nbsp;ou li hermite habitoient,&nbsp;et ce estoit loing de la riviere del Nil,&nbsp;pries de&nbsp;.xii.&nbsp;liues.&nbsp;Si
avoit ensamble o&nbsp;moi un des freres&nbsp;de&nbsp;la contree&nbsp;qi molt bien savoit les deserz&nbsp;et&nbsp;l'ermitage.&nbsp;Cil me&nbsp;mena par&nbsp;toz les leus qi&nbsp;divers
estoient ou nos veïmes plusors choses.&nbsp;"
"Tant alames qe nos trovames&nbsp;un&nbsp;viel moine&nbsp;qi habitoit
en une&nbsp;fosse au pié&nbsp;d'une grant
montaigne&nbsp;et&nbsp;la
avoit un puis&nbsp;dont il i&nbsp;avoit&nbsp;petit en&nbsp;trestoz les deserz,&nbsp;car je ne cuit que&nbsp;il en i eüst&nbsp;.ii.&nbsp;autres en tout l'ermitage.&nbsp;Cil vielz hom avoit un buef tant
solement&nbsp;qi ne faisoit autre chose en toz tens&nbsp;qe trere l'eaue del puis par l'engien d'une roe qi&nbsp;atornee i&nbsp;estoit,&nbsp;et&nbsp;a
ce feire avoit li bués&nbsp;assez travail,&nbsp;car li
puis avoit plus de&nbsp;mil piez de&nbsp;parfont.&nbsp;Devant cel puis
avoit&nbsp;un cortil qi toz estoit pleinz d'erbes qe li
vielz&nbsp;hom avoit semees.&nbsp;Et&nbsp;ce meesmes estoit contre la nature del
desert et&nbsp;del hermitage,&nbsp;car&nbsp;la grant chaleur del soleil et&nbsp;la terre qi
estoit&nbsp;arse et&nbsp;seche n'i lessoit venir
nule semence&nbsp;ne autre chose qi verdeur euïst ne
racine.&nbsp;Mes li granz travaus del seint home qi
la&nbsp;manoit et&nbsp;de sa beste&nbsp;donoit a la terre norreture,&nbsp;par ce q'il l'arosoit tout adés de l'eaue&nbsp;qi del puis estoit
traite.&nbsp;Et nous nos esmerveillames mout qant nos veïmes le cortil&nbsp;si repleni et&nbsp;si
charchié&nbsp;de beles herbes de verdes couleurs.&nbsp;De ces herbes tant
seulement&nbsp;vivoit li seinz hom et&nbsp;sa
beste,&nbsp;et&nbsp;de ce meïsmes&nbsp;nos dona li seinz hom
a&nbsp;mengier. Et la viç&nbsp;je tel chose,&nbsp; Galle,&nbsp;qe tu par aventure ne creroies mie,&nbsp;car je vi le&nbsp;pot a&nbsp;totes les herbes qe&nbsp;nos
devions mengier bolir sanz feu,&nbsp;car la force del soleil
i&nbsp;est si granz et&nbsp;la chaleurs&nbsp;qu'ele&nbsp;&nbsp;[ fol. 116b]&nbsp;sousfiroit bien a&nbsp;cuire les viandes de ceste&nbsp;contree.&nbsp;Qant&nbsp;nos eüsmes
mengié&nbsp;et&nbsp;vespres estoit ja auques
aprochié,&nbsp;il nos demanda se nos volions aler
esbanoier a un arbre&nbsp;qui pomiers a&nbsp;non,&nbsp;qi pres d'iluec estoit&nbsp;a&nbsp;.ii.&nbsp;liues&nbsp;et&nbsp;del fruit de&nbsp;cel arbre mengoit&nbsp;il a&nbsp;la
foie. Dont nos meümes tuit troi,&nbsp;si nos en alames a&nbsp;cel
arbre&nbsp;por
esbanoier&nbsp;et&nbsp;por veoir sa maniere,&nbsp;car autres
arbres&nbsp;n'a il en l'ermitage&nbsp;et&nbsp;de ceus meïsmes
mout&nbsp;petit.&nbsp;Neqedent [ne] sé&nbsp;je (voeil) dire dont il vienent ne coment,&nbsp;se il naissent de la nature&nbsp;del soleil et&nbsp;de
la chaleur&nbsp;ou se nostre
Sires&nbsp;qi seit les choses ançois q'eles aviegnent&nbsp;les
i&nbsp;faissoit nestre a oés les seinz hermites&nbsp;qi si serf estoient qi en
ces leus habiter&nbsp;devoient,&nbsp;car granz parties des seinz
homes qi habitent es parfons deserz&nbsp;vivent&nbsp;des fruis de ces arbres.&nbsp;Et qant nos
fusmes venuz a celui arbre ou nos seinz ostes nos menoit,&nbsp;nos i&nbsp;veïmes un grant&nbsp;lion&nbsp;qi desoz estoit arrestez por le serain&nbsp;et&nbsp;por la
froidure.&nbsp;Qant je le&nbsp;vi et&nbsp;mes
compeinz,&nbsp;nos en eümes si grant poor qe nos&nbsp;en
tramblames tuit.&nbsp;Et&nbsp;li seinz hom,
nostre&nbsp;ostes, ala avant sanz dotance&nbsp;et&nbsp;nos
le&nbsp;conmençames a&nbsp;sivir mout poorosement.&nbsp;Donc
conmanda li seinz hom a&nbsp;la beste q'ele&nbsp;se departisist d'iluec,&nbsp;et&nbsp;ele se trest
loing&nbsp;del arbre&nbsp;et&nbsp;donc s'arresta tant qe li
seinz&nbsp;hom eüst cuelli del fruit.&nbsp;Et tantost com&nbsp;elle l'en vit tenir en sa mein,&nbsp;si
acorut&nbsp;avant et&nbsp;li seinz hom l'en
dona&nbsp;et&nbsp;la
beste&nbsp;le&nbsp;prist aussi belement com une autre beste bien
dontee.&nbsp;Et qant ele en ot mengié,&nbsp;ele s'en parti et&nbsp;tint sa voie.&nbsp;Nous qi çou&nbsp;esgardames tuit pooreus&nbsp;peümes bien&nbsp;savoir
et&nbsp;entendre qe el seint home avoit&nbsp;mout de vraie foi
et&nbsp;de vertu,&nbsp;et&nbsp;qe en
nos&nbsp;avoit molt d'enfermeté de la char
humeine.&nbsp;Dont nos departimes de&nbsp;la.&nbsp;"
"Quant vint a la matinee,&nbsp;si nos&nbsp;en
alames.&nbsp;Si trovames un autre seint home samblant a
cestui,&nbsp;si com je vos conterai par&nbsp;brief
parole.&nbsp;Cil seinz hom manoit el desert en un pe-&nbsp;[ fol. 116c]&nbsp;-tit habitacle si&nbsp;estroit qe dui n'i peüssent&nbsp;mie gesir ensamble.&nbsp;Une leuve s'i estoit&nbsp;acostumee q'ele venoit
toz tens au seint&nbsp;home a&nbsp;l'eure q'il mengoit&nbsp;ne ne pooit
onqes de l'eure deceüe estre q'ele
n'i venist a&nbsp;point
et&nbsp;a&nbsp;tans.&nbsp;Et lors se couchoit a&nbsp;l'entree&nbsp;de&nbsp;la maissoncele&nbsp;tresq'a&nbsp;tant qe li seinz hom&nbsp;li donoit les mietes
de&nbsp;pein aussint conme&nbsp;de&nbsp;relief qi remanoit. Et qant il&nbsp;li
donoit&nbsp;a&nbsp;mengier, la louve li lechoit les
meinz,&nbsp;si s'en departoit. Mes un jor
avint par&nbsp;aventure qe li seinz hom convoia un sien
frere qi venuz l'estoit veoir,&nbsp;si ne
repaira&nbsp;tresq'a tant qe la nuiz fu
venue.&nbsp;Et&nbsp;ci dedenz revint la beste a&nbsp;l'eure q'ele estoit&nbsp;acostumee,&nbsp;si ne
trova mie de son signor&nbsp;dedenz l'abitacle. Ele le quist par tout&nbsp;et&nbsp;qant elle ne&nbsp;le pot trover,&nbsp;elle
vit un&nbsp;corbellon d'une part en un angle
pendre&nbsp;en qoi il
avoit&nbsp;.v.&nbsp;peins&nbsp;qi si conme je
croi&nbsp;estoient d'orge.&nbsp;La louve em prist
l'un, si le&nbsp;menga.&nbsp;Et qant elle
ot fait cele felonie,&nbsp;si se departi de&nbsp;la cele, si tint sa voie.&nbsp;Li hermites repaira,&nbsp;si
vit son corbellon deslié&nbsp;de&nbsp;la ou&nbsp;il l'avoit atachié&nbsp;ne
ne&nbsp;trova&nbsp;mie de son pein le conte.&nbsp;Dont sot il bien&nbsp;c'on li avoit fait damage,&nbsp;mes&nbsp;il ne savoit&nbsp;qi.&nbsp;Et si trova il les mietes la ou la
love&nbsp;avoit mengié del pein a&nbsp;l'entree
de&nbsp;la cele.&nbsp;Mes qant vint lendemein,&nbsp;la beste qui&nbsp;savoit bien q'ele avoit
mesfeit,&nbsp;ne fu tant&nbsp;hardie q'ele revenist
ne au secont jor ne&nbsp;au tierz.&nbsp;Li hermites si en fu molt
dolenz&nbsp;por ce q'il avoit perdue sa
compaignie.&nbsp;Au&nbsp;daerrein en fist il s'orisson
a&nbsp;nostre Signor&nbsp;q'il li rendist, s'a lui plaisoit, s'ele estoit en&nbsp;vie remese.&nbsp;Qant vint aprés
le septime&nbsp;jor,&nbsp;la beste revint au mengier del
seint&nbsp;home,&nbsp;si com ele estoit devant acostumee.&nbsp;Et
qant ele vit le seint home,&nbsp;vos peüssiez veoir, se vos i&nbsp;fussiez, q'ele avoit vergoigne de&nbsp;ce
q'ele mesfet avoit et&nbsp;q'ele&nbsp;s'en repentoit.&nbsp;Ele n'osoit avant aproismier
ne amont esgarder,&nbsp;einz avoit sa&nbsp;veüe vers terre
abessie&nbsp;et&nbsp;si sembloit
q'ele reqeïst pardon par le signe q'ele faisoit.&nbsp;&nbsp;[ fol. 116d]&nbsp;Quant li hermites la vit si dolente,&nbsp;il la&nbsp;conmanda avant venir,&nbsp;si&nbsp;li conmença a&nbsp;sa&nbsp;mein
a&nbsp;aplanoier la teste,&nbsp;et&nbsp;puis si li dona&nbsp;.ii.&nbsp;tans de
pein q'il ne soloit.&nbsp;Einsi ot le leuve le pardon del
seint hermite. Et por ce qe&nbsp;ne samble chose mal creable qe je vos ai
dite,&nbsp;je vos conterai plus grant merveille
et&nbsp;plus&nbsp;grant miracle.&nbsp;Et ce sace Dex qe je ne
vos&nbsp;controverei nule chose ne ne vos conterai
se&nbsp;ce non qe je ai veü&nbsp;ou oï dire et&nbsp;raconter&nbsp;des seinz homes qi l'en doit bien croire."
"Pluiseurs hermites habitoient&nbsp;en l'ermitage qi
n'ont mie celes&nbsp;ne habitacles ou&nbsp;il arrestent
onques et&nbsp;cels apelent il
anacorintes.&nbsp;Cil&nbsp;vivent d'erbes
et&nbsp;de racines et&nbsp;si n'arrestent&nbsp;onqes por manage en un seul leu,&nbsp;por
ce&nbsp;qe il ne voelent qe nules genz les hantent,&nbsp;mes la ou la nuit les prent arrestent il&nbsp;tresq'a
lendemein a&nbsp;l'ajorner&nbsp;et&nbsp;sont adés&nbsp;en orissons
et&nbsp;en&nbsp;proieres.&nbsp;Un en avoit en&nbsp;cel desert de cele
maniere qi molt estoit&nbsp;seinz hom,&nbsp;cui dui moine de la
contree&nbsp;de Nitre qi molt estoit
diverse terre et&nbsp;loing&nbsp;assise&nbsp;vindrent qerre por les vertuz
et&nbsp;por la seintee q'il oïrent de&nbsp;lui
raconter&nbsp;et&nbsp;dire,&nbsp;car il avoit esté
molt lor compeins&nbsp;et&nbsp;lor amis en lor
abeïe.&nbsp;Qant il vindrent&nbsp;en l'ermitage, si le conmencierent
a&nbsp;querre&nbsp;molt longement,&nbsp;tant q'a&nbsp;.vii.&nbsp;mois le&nbsp;troverent es daerraines parties des deserz.&nbsp;La avoit li seinz hermites habité&nbsp;.xii.&nbsp;anz&nbsp;par&nbsp;ces parties qi molt estoient oribles
et&nbsp;sauvages.&nbsp;Et ja fust ce&nbsp;q'il
n'eüst cure de la conpaignie de nul
home,&nbsp;il ne s'enfui mie qant&nbsp;il vit cels q'il conoissoit,&nbsp;einz fu ensamble&nbsp;o eus
par&nbsp;trois jors&nbsp;et&nbsp;leur conta pluiseurs&nbsp;choses.&nbsp;Au&nbsp;qart
jor qant il orent pris congié,&nbsp;li seinz hom les conmença a&nbsp;convoier
par&nbsp;la&nbsp;grant desertine&nbsp;et si com&nbsp;il aloient ensamble,&nbsp;il virent une lionesse a&nbsp;eus venir
qi&nbsp;mout&nbsp;estoit grande a&nbsp;desmesure.&nbsp;Qant la
bieste&nbsp;vint devant eus, elle se
lessa cheoir as&nbsp;piez&nbsp;del seint hermite,&nbsp;si
conmença a&nbsp;plorer et&nbsp;a&nbsp;muire
et&nbsp;a&nbsp;gemir,&nbsp;aussi conme se ele li
reqisist&nbsp;aïde.&nbsp;Li moine en
orent grant pitié&nbsp;et&nbsp;cil plus&nbsp;&nbsp;[ fol. 117a]&nbsp; meesmement qui elle avoit requis d'aïde.&nbsp;Dont se leva la lionesse
de&nbsp;la ou ele gisoit devant eus,&nbsp;si s'en ala avant et&nbsp;il&nbsp;la&nbsp;suirent.&nbsp;Et&nbsp;si
com&nbsp;ele s'en aloit,&nbsp;si arrestoit molt
sovent&nbsp;et&nbsp;&nbsp;regardoit
arriere,&nbsp;par&nbsp;ce savoient il bien q'ele&nbsp;voloit q'il la sivissent.&nbsp;Que
vos&nbsp;diroie je plus&nbsp;?&nbsp;Tant
les mena la beste q'il vindrent a&nbsp;sa fosse&nbsp;ou
elle avoit&nbsp;.v.&nbsp;lionceaus norris qi ja estoient auques
granz,&nbsp;mes avugle avoient&nbsp;esté&nbsp;nez&nbsp;ne encore n'avoient il point de&nbsp;veüe,&nbsp;et&nbsp;por
ce en estoit la mere tristre et&nbsp;dolente.&nbsp;Dont prist la mere ses lionceaus,&nbsp;si&nbsp;les aporta jus de la
roce,&nbsp;si les mist devant&nbsp;les piez del seint
hermite.&nbsp;Lors sot bien li&nbsp;seinz hom qe la beste voloit
et&nbsp;demandoit,&nbsp;si fist
s'orisson a&nbsp;nostre Signor.&nbsp;Et&nbsp;puis
mist&nbsp;sa mein as iols des lionceaus&nbsp;et&nbsp;tantost orent il veüe qe onqes mais n'avoient eüe.&nbsp;Lors se departirent li moine del seint hermite q'il avoient
visité&nbsp;et&nbsp;si
raconterent cest&nbsp;miracle q'il avoient
veü.&nbsp;Mes encore vos&nbsp;conterai je plus grant
merveille,&nbsp;car si&nbsp;conme je oï
conter,&nbsp;la lionesse vint au chief&nbsp;de&nbsp;.v.&nbsp;jorz au seint
home&nbsp;et&nbsp;si&nbsp;li
aporta&nbsp;une pel molt bele de ne sai quel beste,&nbsp;si li
dona por le gueredon q'il li avoit fait&nbsp;et&nbsp;por le service.&nbsp;Et li
seinz hermites le&nbsp;prist&nbsp;qi ne desdeigna mie le&nbsp;don de la
beste,&nbsp;einz&nbsp;covri son cors de&nbsp;la pel de totes parz.&nbsp;Et
cest&nbsp;miracle oï&nbsp;je conter et&nbsp;dire."
"En cele region avoit un autre&nbsp;hermite qi autele vie
menoit,&nbsp;com cil dont je vos ai
conté&nbsp;et&nbsp;dit.&nbsp;Et&nbsp;si habitoit en une autre partie
del desert&nbsp;ou pou venoit nule
creature humeine.&nbsp;Qant&nbsp;cil seinz hom vint premiers
en&nbsp;l'ermitage,&nbsp;il&nbsp;vivoit
d'erbes&nbsp;et&nbsp;de racines,&nbsp;si conme la costume estoit,&nbsp;mes il ne savoit eslire ne connoistre les queles estoient
saines ne les qeles&nbsp;nuisables,&nbsp;et&nbsp;legiere chose
n'est mie a&nbsp;conoistre par&nbsp;la force la
savor des herbes ne des racines,&nbsp;car eles estoient
ovelment doces,&nbsp;mes&nbsp;n'estoient pas d'une meïsme
nature,&nbsp;einz&nbsp;en i&nbsp;avoit assez de&nbsp;teles&nbsp;qe mortel venim&nbsp;portoient.&nbsp;Li hermites qi&nbsp;n'en conoissoit nules mengoit aussi bien les unes conme les&nbsp;au-&nbsp;[ fol. 117b]&nbsp;-tres&nbsp;tant qe grant mal l'em&nbsp;pristrent&nbsp;et&nbsp;si&nbsp;en fu tormentez de&nbsp;griés doleurs dedenz
son&nbsp;cors,&nbsp;car par les malveses herbes q'il
mengoit&nbsp;ne l'en pooit nules des bones demorer el ventreil q'il ne les
rendist par&nbsp;vomite.&nbsp;Tant soffri il ceste malaise&nbsp;q'il lessa tout le
mengier,&nbsp;tant resoignoit les doleurs qe&nbsp;les herbes&nbsp;li faisoient soffrir.&nbsp;Einsi
jeuna&nbsp;.vii.&nbsp;jorz&nbsp;tant qe pres aloit q'il ne defailloit par&nbsp;la famine.&nbsp;Dont vint
a&nbsp;lui une beste, si s'arresta en sa presence,&nbsp;si esgarda un fais d'erbes&nbsp;qe li hermites avoit
cuellies un&nbsp;jor&nbsp;devant,&nbsp;mes il nes osoit atouchier ne
mengier,&nbsp;et&nbsp;la beste les conmença
a&nbsp;sa bouche a&nbsp;eslire et&nbsp;a&nbsp;desevrer&nbsp;et&nbsp;torner d'une part&nbsp;les malveses.&nbsp;Par cest example aprist li
seinz&nbsp;hom qeles herbes il devoit mengier&nbsp;et&nbsp;les qels&nbsp;non&nbsp;et&nbsp;einsint eschapa il
de&nbsp;la famine&nbsp;par&nbsp;l'enseignement de&nbsp;la beste,&nbsp;et&nbsp;ce fu assez
beaus&nbsp;miracles.&nbsp;Mes longe chose seroit de&nbsp;raconter
et&nbsp;de&nbsp;dire les oevres qe je vi en&nbsp;l'ermitage et&nbsp;qi&nbsp;i&nbsp;habitent&nbsp;et&nbsp;qe je i&nbsp;oï dire autrui&nbsp;qui veü&nbsp;l'avoit,&nbsp;car je i&nbsp;fui un an et&nbsp;.vii.&nbsp;mois.&nbsp;Et plus m'esmerveilloie je des
miracles et&nbsp;des vertuz qe je i&nbsp;veoie
et&nbsp;qe je i&nbsp;ooie&nbsp;conter et&nbsp;dire&nbsp;qe je ne feïsse de ce qe je
avoie&nbsp;en&nbsp;si haut proposement com de&nbsp;la aler&nbsp;et&nbsp;de ce com je i&nbsp;pooie
mener si grief vie.&nbsp;Et&nbsp;mout sovent de&nbsp;tant com je
i&nbsp;fui,&nbsp;habitai&nbsp;je ensamble o&nbsp;le viel hom&nbsp;qi avoit
le&nbsp;puis&nbsp;et&nbsp;le buef&nbsp;et&nbsp;le cortil as bones herbes,&nbsp;car
ce&nbsp;estoit ma miudre viande."&nbsp;Ce sont les
paroles&nbsp;Postumien
a&nbsp;Gaullum&nbsp;et&nbsp;a&nbsp;Severum, les
deciples seint Martin qi les escoutoient.
"La fui je, dist
Postumiens, a&nbsp;.ii.&nbsp;abeïes qe seinz
Antoines&nbsp;li hermites fist,&nbsp;et&nbsp;encore i&nbsp;sont si deciple
et&nbsp;habitent.&nbsp;Et si fui el liu ou&nbsp;seinz Pols li&nbsp;premiers hermites habita&nbsp;en sa
vie&nbsp;et&nbsp;si
viç&nbsp;la Roge Mer qi
pres est&nbsp;d'icele contree,&nbsp;et&nbsp;si
monte el mont de Synaÿ,&nbsp;mes ce ne fu mie tout en&nbsp;som,&nbsp;car&nbsp;il est si hauz
qe&nbsp;nus humeinz hom ne&nbsp;porroit parvenir a&nbsp;la
hautece.&nbsp;La entor habitoit&nbsp;uns hermites de cels qi estoient
apielé&nbsp;en-&nbsp;[ fol. 117c]&nbsp;-acorinthe qui ne vivoit se d'erbes
non&nbsp;et&nbsp;de racines et&nbsp;qi ne voloit avoir
conpaignie&nbsp;de nule humeine creature.&nbsp;Celui quis
je&nbsp;mout longuement,&nbsp;mes onqes ne le poi&nbsp;veoir ne
trover en nule maniere.&nbsp;Mes il&nbsp;me fu
conté&nbsp;et&nbsp;dit q'il avoit en cel
hermitage habité&nbsp;.l.&nbsp;anz&nbsp;ne onqes
n'i avoit
eüt&nbsp;vesteüre,&nbsp;einz estoit si&nbsp;coverz
de&nbsp;poil qui&nbsp;de&nbsp;lui issoit et&nbsp;de ses chevels&nbsp;q'il en
covroit&nbsp;sa nuece.&nbsp;Meint religieus homes l'alerent&nbsp;querre,&nbsp;por ce q'il
voloient a&nbsp;lui parler,&nbsp;mes&nbsp;tantost com il les
apercevoit,&nbsp;si&nbsp;s'enfuioit
le&nbsp;grant cours par les derrubans de&nbsp;la desertine. Et dedenz
cez&nbsp;.l.&nbsp;anz ne se lessa il onqes&nbsp;veoir ne a&nbsp;parler de nul
home&nbsp;fors q'a&nbsp;un&nbsp;tant solement&nbsp;et&nbsp;je croi qe cil qi a&nbsp;lui
parla&nbsp;l'avoit deservi par sa vraie
foi&nbsp;et&nbsp;par boines
oevres. Et entre pluisors autres paroles qe cil hom parla a&nbsp;ce seint
hermite&nbsp;li demanda il por qoi ce
estoit qe&nbsp;il s'eschivoit einsi de&nbsp;toz
homes.&nbsp;Li seinz hermites&nbsp;li respondi qe cil qi estoit hantez d'omes&nbsp;et&nbsp;avoit lor solax et&nbsp;lor
compaignie&nbsp;ne&nbsp;pooit mie estre
legierement hantez des&nbsp;seinz angeles.&nbsp;Et&nbsp;por ceste chose
disoient li&nbsp;boen home de&nbsp;la contree&nbsp;qe li angele visitoient sovent cel seint
hermite.&nbsp;"
"Quant je me fui departiz del mont&nbsp;de Synaÿ,&nbsp;je m'en repairai arriere a&nbsp;la riviere del Nil&nbsp;ou&nbsp;il&nbsp;avoit&nbsp;pluisors abeïes d'une part et&nbsp;d'autre&nbsp;et&nbsp;je
alai&nbsp;partout veoir lor leus et&nbsp;lor afaires.&nbsp;La
en&nbsp;viç&nbsp;je une ou il avoit&nbsp;.c.&nbsp;freres si com
je&nbsp;vos ai devant dit&nbsp;et&nbsp;en un autre leu&nbsp;.ii.&nbsp;mile&nbsp;et&nbsp;el tierz&nbsp;.iii.&nbsp;mile qi toz
vivoient&nbsp;par&nbsp;ruile&nbsp;et&nbsp;tenoient obedience.&nbsp;Et si ne cuidiez mie qu'entr'eus qi estoient
ensamble&nbsp;eüst meinz de&nbsp;vertu qu'en pluisors
autres&nbsp;qi partiz s'estoient des humeines conpaignies,&nbsp;car ce estoient tuit
seint home et&nbsp;esleü.&nbsp;Et&nbsp;lor premeraine vertuz si
estoit&nbsp;obedience qi mout est grande,&nbsp;ne nuz n'i&nbsp;estoit receüz de l'abé&nbsp;por
arrester en compaignies,&nbsp;s'il n'estoit premierement essaiez et&nbsp;bien esprovez q'il fust de bones
meurs&nbsp;et&nbsp;de&nbsp;bone vie.&nbsp;Dont je
vos conterai un mout&nbsp;&nbsp;[ fol. 117d]&nbsp;biau miracle d'obedience&nbsp;qui la estoit&nbsp;novelement avenuz.&nbsp;"
"Uns hom avoit deguerpi les seculers conseus&nbsp;et&nbsp;cest siecle
pleinement,&nbsp;si estoit venuz a&nbsp;un abé&nbsp;qui
ja&nbsp;avoit un covent assamblé&nbsp;de seinz
homes,&nbsp;si le&nbsp;conmença molt a&nbsp;angoissier
et&nbsp;a&nbsp;priier&nbsp;q'il le receüst
ensamble o&nbsp;eus en&nbsp;lor confrarie.&nbsp;Li abbes
li&nbsp;conmença a&nbsp;metre meintes&nbsp;choses devant&nbsp;et&nbsp;li&nbsp;dist&nbsp;qe
li travaus de&nbsp;l'ordre estoit molt griez
a&nbsp;soffrir&nbsp;et&nbsp;ses
conmandemenz estoient si dur qe molt li&nbsp;covendroit avoir
grant pacience qi&nbsp;les voudroit&nbsp;acomplir et&nbsp;faire,&nbsp;mes esleüst un autre&nbsp;liu ou&nbsp;il se venquist par&nbsp;plus legiere ordre,&nbsp;et&nbsp;si ne
conmençast mie chose q'il ne
peüst&nbsp;parfaire.&nbsp;Mes cil ne se vout onqes movoir por
parole qe li abbes li seüst dire,&nbsp;ainz dist q'il garderoit si&nbsp;del&nbsp;tout obedience,&nbsp;qe se li
abbes&nbsp;li conmandoit a&nbsp;entrer en&nbsp;un&nbsp;feu,&nbsp;q'il ne&nbsp;le refuseroit
mie,&nbsp;ainz i&nbsp;enterroit.&nbsp;Qant li abbes l'oï parler si hardiement,&nbsp;il se pensa q'il l'esproveroit&nbsp;s'il disoit voir&nbsp;ou&nbsp;non.&nbsp;A&nbsp;cele heure eschaufoit l'en le for&nbsp;par aventure&nbsp;et&nbsp;si estoit ja pleinement&nbsp;espris li feuz
dedenz,&nbsp;si conme por le pein&nbsp;cuire.&nbsp;La conmanda
li abbes celui q'il i&nbsp;entrast,&nbsp;s'il ses conmanz voloit aemplir
et&nbsp;feire.&nbsp;Qant&nbsp;cil oï&nbsp;ce, par la grant foi et&nbsp;par la
grant volenté&nbsp;q'il avoit a&nbsp;nostre
Signor&nbsp;et&nbsp;por&nbsp;ce
q'il&nbsp;ne voloit mie trespasser obedience&nbsp;ne&nbsp;resoigna il mie les flambes ne la grant chaleur
desmesuree,&nbsp;einz i&nbsp;entra dedenz sanz&nbsp;atargement&nbsp;et&nbsp;meintenant perdi la
grant&nbsp;chaleur sa&nbsp;force,&nbsp;aussi com elle fist
jadiz,&nbsp;qant li&nbsp;troi enfant furent mis en la
fornaise&nbsp;et la nature sormontee,&nbsp;quant il&nbsp;meïsmes qi cuidoit ardoir&nbsp;n'ot nul autre&nbsp;mal qe se il fust arrosez de
doce rosee.&nbsp;Qant&nbsp;li abbes le&nbsp;vit,
il fu molt dolenz,&nbsp;por ce q'il&nbsp;li avoit ce
conmandé&nbsp;et&nbsp;liez d'autre&nbsp;partie&nbsp;por&nbsp;le haut
miracle.&nbsp;Einsi fu cil beneürez et&nbsp;&nbsp;provez par les
conmanz q'il avoit aempliz&nbsp;d'obedience.&nbsp;"
"En cele abeïe meesmement avint&nbsp;ce miracle qe je
vos conterai ja.&nbsp;&nbsp;[ fol. 118a]&nbsp; Et adont qant je i&nbsp;fui,&nbsp;estoit&nbsp;novelement&nbsp;avenu,&nbsp;si com l'en
le me conta et&nbsp;dist,&nbsp;q'uns&nbsp;autres hom estranges vint a&nbsp;celui abé&nbsp;
meïsmes,&nbsp;si li proia mout de lui reçoivre.&nbsp;Et&nbsp;li&nbsp;abbes dist
q'il le receveroit,&nbsp;s'il&nbsp;voloit aemplir les conmandemenz d'obedience.&nbsp;Cil li dist&nbsp;et&nbsp; ot en&nbsp;couvent q'il ne li conmanderoit ja chose q'il ne feïst mout volontiers&nbsp;et&nbsp;sanz male&nbsp;pensee&nbsp;et&nbsp;qu'il en lui averoit
pacience&nbsp;vraie.&nbsp;Qant ce oï li abbes, il se pensa qu'il&nbsp;l'esproveroit par savoir s'il auroit
pacience.&nbsp;Adont tenoit li abbes une verge q'il
portoit&nbsp;en sa mein,&nbsp;et&nbsp;grant piece avoit q'ele estoit&nbsp;sechiee.&nbsp;Cele bouta li abbes en terre,&nbsp;si&nbsp;conmanda a celui qi la estoit venuz q'il tant l'arrosast d'eaue qe ele fust raverdie.&nbsp;Et&nbsp;ce estoit&nbsp;tout contre nature,&nbsp;car la verge estoit
grant&nbsp;tens avoit toute seche.&nbsp;Einsint prist cil
le&nbsp;grief conmandement,&nbsp;si conmença la verge&nbsp;a&nbsp;aroser [d'iaue] q'il aportoit chascun jor seur ses&nbsp;espaules
de&nbsp;la riviere del Nil qi ensuz
de&nbsp;la&nbsp;estoit pres de&nbsp;.ii.&nbsp;liues.&nbsp;Or esgardez vous qi&nbsp;ce
escoutez,&nbsp;se ce n'estoit grief penance
qe&nbsp;cil avoit entrepris a&nbsp;feire&nbsp;por aemplir les&nbsp;conmandemenz d'obedience.&nbsp;&nbsp;Einsi esploita cil&nbsp;tout
le&nbsp;premerein an,&nbsp;qe&nbsp;onqes ne cessa&nbsp;d'eaue aporter et&nbsp;d'arroser la verge,&nbsp;mes onqes ne se pot aperçoivre q'ele
en&nbsp;raverdeïst&nbsp;de noient,&nbsp;mes la&nbsp;vertu
d'obedience duroit&nbsp;par son travail. Et einsi passa
l'autre an&nbsp;qe&nbsp;onqes ne
fina de&nbsp;traveillier&nbsp;et&nbsp;le&nbsp;tierz an ausint&nbsp;tres qe pries de&nbsp;la fin,&nbsp;et&nbsp;adonc
conmança&nbsp;la verge par&nbsp;la vertu de nostre
Signor a&nbsp;raverdir et&nbsp;a&nbsp;florir. Et je
meïsmes, fait Postumiens&nbsp; a&nbsp;Severum&nbsp;et&nbsp;a&nbsp;Gaulum son compaignon,&nbsp;viç
dedenz l'abeïe le buisson de cele verge&nbsp;tout vert&nbsp;et&nbsp;portant fuelles,&nbsp;et&nbsp;si l'i let l'en por&nbsp;ce q'il porte tesmoignage com grant chose&nbsp;est de foi et&nbsp;d'obedience. Et bien sachiez que&nbsp;ançois seroit
li&nbsp;jorz trespassés et&nbsp;la
nuis&nbsp;venue,&nbsp;qe je voz eüsse contees
et&nbsp;retreites&nbsp;les granz vertuz qe je ai veües
et&nbsp;oïes conter.&nbsp;Et por ce les entrelesserai
je,&nbsp;se je voz&nbsp;avoie conté&nbsp;d'un jovencel&nbsp;qi de la&nbsp;contree d'Aise estoit nez.&nbsp;"
"Cil jovenceaus, si com je&nbsp;vos di,&nbsp;&nbsp;[ fol. 118b]&nbsp; estoit nez de&nbsp;la&nbsp;contree d'Aise&nbsp;mout&nbsp;riches,&nbsp;si avoit un fil
de&nbsp;sa feme.&nbsp;Qe vos&nbsp;diroie je lonc
conte&nbsp;?&nbsp;Il vint en Egypte&nbsp;et&nbsp;vit pluiseurs tabernacles de seinz
homes&nbsp;et&nbsp;molt li plot cele vie a&nbsp;mener,&nbsp;car uns&nbsp;seinz hermites,&nbsp;Jehans avoit
non,&nbsp;l'avoit mout
ensignié&nbsp;et&nbsp;doctriné de&nbsp;la&nbsp;parole de
salu.&nbsp;Que vos diroie je plus?&nbsp;Ne
demora mie lonc tens q'il entra en l'ermitage por mener seinte vie
et&nbsp;solitaire.&nbsp;Et&nbsp;en petit de&nbsp;tens se
prova il si belement&nbsp;par jeunes, par humilité,&nbsp;par ferme
foi&nbsp;q'il fu inguaus de&nbsp;vertu a&nbsp;pluiseurs
anciens homes&nbsp;qi
mené&nbsp;i&nbsp;avoient bone&nbsp;vie et&nbsp;pure,&nbsp;mes li deables li&nbsp;mist une&nbsp;pensee au&nbsp;cuer au chief de&nbsp;.iiii.&nbsp;anz q'il&nbsp;ot cele bone vie menee&nbsp;qe plus droituriere chose seroit et&nbsp;plus
acceptable a&nbsp;Deu&nbsp;q'il s'en
ralast en son païs a sa feme&nbsp;et&nbsp;a&nbsp;son&nbsp;fil
et&nbsp;a&nbsp;sa&nbsp;mesnie,&nbsp;qe ce q'il se fust
si mis del&nbsp;tout hors del siecle&nbsp;et&nbsp;lessast cels q'il
devoit&nbsp;garder&nbsp;por vivre
a&nbsp;doleur et&nbsp;a&nbsp;paine.&nbsp;Par&nbsp;ceste fole pensee
lessa il sa celle&nbsp;et&nbsp;l'ermitage ou&nbsp;il avoit premiers
proposé&nbsp;a&nbsp;estre&nbsp;toz les jorz de&nbsp;sa
vie.&nbsp;Mes qant il vint&nbsp;a&nbsp;l'abeïe
plus proceine&nbsp;et&nbsp;ou il
avoit premiers aussi esté,&nbsp;il conta a&nbsp;ses freres l'ochoison
por qoi il issoit de l'ermitage.&nbsp;Et tuit&nbsp;li
conmencierent molt durement a&nbsp;blasmer,&nbsp;et&nbsp;li
abbes devant toz les autres.&nbsp;Mes la&nbsp;male pensee qi li
estoit entree el cuer n'en&nbsp;pooit partir por chose qe l'en li
deïst,&nbsp;car&nbsp;totes eures se departi il de ses
freres&nbsp;qi mout&nbsp;grant doel en
demenerent.&nbsp;Mes il n'ot&nbsp;mie mout loing
alé&nbsp;ensus de&nbsp;l'abeïe,&nbsp;qant&nbsp;li deables li entra el
cors qi le comença&nbsp;si a&nbsp;tormenter&nbsp;qe il prist lui meïsmes a&nbsp;despechier a&nbsp;ses denz
et&nbsp;a&nbsp;gieter escume par la&nbsp;bouche.&nbsp;Lors le&nbsp;pristrent
li frere, si&nbsp;le reporterent
arriere,&nbsp;si li lierent les meinz et&nbsp;les&nbsp;piez si com
il li estoit besoinz.&nbsp;Aprés ce&nbsp;grant tens q'il
ot esté&nbsp;einsi gardé,&nbsp;fu&nbsp;il delivrés del anemi&nbsp;par les orissons des seinz&nbsp;homes.&nbsp;Et qant il fu gueriz, si repaira isnelement en l'ermitage,&nbsp;et&nbsp;si fu
chastiiés&nbsp;par&nbsp;ceste chose,&nbsp;si dona as autres
examples qi&nbsp;[ fol. 118c]&nbsp;aprés lui estoient a&nbsp;venir,&nbsp;q'il
ne fussent&nbsp;mie si souspris par la vanité de&nbsp;lor folles&nbsp;pensees qu'il en deguerpissent les bones&nbsp;oevres q'il avoient conmencié a&nbsp;faire.&nbsp;"
"Or&nbsp;vous ai je ces choses contees&nbsp;et&nbsp;dites de&nbsp;miracles et&nbsp;de vertuz&nbsp;qe nostre Sires fait por ses
serz&nbsp;en Egypte,&nbsp;ce&nbsp;vos en sousfisse.&nbsp;Mais por&nbsp;ce qe je vos ai
conté ce q'il vos plot a&nbsp;oïr&nbsp;ou&nbsp;plus, ce
quiç, qe je ne vos deüsse
dire,&nbsp;je&nbsp;te&nbsp;proi,&nbsp;Severe, qe&nbsp;tu me racontes de&nbsp;ton Martin&nbsp;qi
arcevesqes fu de&nbsp;Tors&nbsp;aucune&nbsp;chose,&nbsp;car je desirre
mout ses fais a&nbsp;oïr et&nbsp;a entendre."&nbsp;Severus li respondi :
"Et&nbsp;qe t'en&nbsp;porroie
je&nbsp;dire&nbsp;dont ne te sosfist li&nbsp;livres&nbsp;qe tu sez qe je fis des
vertuz et&nbsp;des miracles&nbsp;q'il fist
et&nbsp;de sa vie&nbsp;?&nbsp;"&nbsp;Postumiens respondi&nbsp;:&nbsp;"&nbsp;Li&nbsp;livres en qoi sa vie estoit escrite qe
tu&nbsp;feïs&nbsp;ne se
departi pieça de moi&nbsp;et&nbsp;se tu le reconoissoies,&nbsp;je&nbsp;le te mosterroie."&nbsp;Lors
traist&nbsp;le&nbsp;livre desoz sa&nbsp;vesteüre, si l'ovri.&nbsp;Si dist&nbsp;a&nbsp;Severum&nbsp;et&nbsp;a&nbsp;Gaulum&nbsp;:&nbsp;"Veez ici
toute&nbsp;sa vie escrite&nbsp;et&nbsp;cis
livres a&nbsp;esté&nbsp;mes compeinz et&nbsp;mes confors&nbsp;par terre
et&nbsp;par&nbsp;mer&nbsp;et&nbsp;par tout mon
pelerinage.&nbsp;Et&nbsp;je te raconterei tot pleinement ou il
a&nbsp;esté&nbsp;portez,&nbsp;et&nbsp;si n'est nus leus en tout cest siecle que&nbsp;la matere de&nbsp;si
beneüreuse estoire ne&nbsp;soit contee&nbsp;et&nbsp;dite.&nbsp;"
"Au premier l'emporta de&nbsp;toi a&nbsp;Rome&nbsp;Paulius uns seinz hom&nbsp;et&nbsp;dont fu il raviz
par&nbsp;tote la cité.&nbsp;Et cil qi le livre vendoient l'amoient mout,&nbsp;car
il&nbsp;n'en vendoient nul autre tant cier.&nbsp;Et qant je oi la mer trespassee&nbsp;et&nbsp;je
ving&nbsp;en Aufriqe,&nbsp;si trovai je qe l'en le lissoit&nbsp;par tote Chartage&nbsp;et&nbsp;tuit l'avoient fors&nbsp;uns seus prestres&nbsp;qi avoit non Cyrenenses,&nbsp;mes il l'escrist par moi,&nbsp;car je l'en prestai l'exemplaire.&nbsp;Et qe diroie
je d'Alexandre&nbsp;?&nbsp;La conoist l'en aussi bien et&nbsp;seit con tu&nbsp;meïsmes le
ses qi le feïs,&nbsp;et en Egypte&nbsp;et&nbsp;en la terre de Nitre&nbsp;et&nbsp;en la contree
de&nbsp;Thebes&nbsp;et&nbsp;par tout le regne d'Inde&nbsp;et&nbsp;meesmement&nbsp;el parfont hermitage trovai je
un viel&nbsp;home qi&nbsp;le lissoit.&nbsp;Et&nbsp;a celui dis
je qe j'estoie&nbsp;&nbsp;[ fol. 118d]&nbsp;mout tes amis&nbsp;et&nbsp;tes famuliers. Et il me&nbsp;proia
et&nbsp;pluiseurs autres freres,&nbsp;se je revenoie&nbsp;ja en ceste terre&nbsp;et&nbsp;je te trovoie haitié,&nbsp;qe
je&nbsp;te&nbsp;proiasse tant qe&nbsp;tu acompleïsses le&nbsp;livre
qe&nbsp;tu as fet&nbsp;des vertuz au seint home qe&nbsp;tu as
trespassees.&nbsp;Or me di donqes et&nbsp;saces bien qe je ne voel
mie&nbsp;oïr les choses qi sont escrites,&nbsp;mes celes que&nbsp;tu as trespassees,&nbsp;por
ce q'eles n'anuiassent&nbsp;a ceus qi les leüssent." Dont respondi Severus&nbsp;a&nbsp;Postumien&nbsp;et&nbsp;si&nbsp;dist&nbsp;:&nbsp;"Postumien, la ou je t'oï&nbsp;raconter et&nbsp;dire les vertuz des seinz
homes&nbsp;qe&nbsp;tu nos as
dites,&nbsp;si pensoie je qe&nbsp;totes les choses qe chascuns
a&nbsp;faites,&nbsp;eüst fait Martins,
li&nbsp;arcevesqes de&nbsp;Tors, molt legierement. Et encore nos aies tu
hautes choses contees et&nbsp;dites,&nbsp;&nbsp;je n'ai nule rien oï
de&nbsp;toi,&nbsp;sauve la&nbsp;pais des&nbsp;seinz homes dont tu as
parlé,&nbsp;qu'il n'ait&nbsp;fait plus grandes.&nbsp;Mes einsi com il me&nbsp;samble
et&nbsp;com je regehis&nbsp;qe&nbsp;l'en ne doit les&nbsp;vertuz
ne&nbsp;les miracles de saint Martin&nbsp;ne ses merites metre a&nbsp;nul home
qi ores&nbsp;soit en vie,&nbsp;einsi me samble il qe ce soit&nbsp;felonie&nbsp;qe l'en le [mete] de nule rien a&nbsp;la&nbsp;condition de hermite ne d'enacorinte,&nbsp;car&nbsp;li hermite sont fors de&nbsp;toz les
empeechemenz de cest siecle,&nbsp;et&nbsp;si ne pensent tant
solement fors as oevres del ciel,&nbsp;et&nbsp;si ne
font&nbsp;riens se ce non qe li angele lor enseignent.&nbsp;Mes
cil fu enmi la compaignie del siecle&nbsp;et&nbsp;entre la conversation del pueple&nbsp;et&nbsp;entre&nbsp;les clers qi sovent le&nbsp;gaitoient&nbsp;et&nbsp;entre
les&nbsp;evesqes qi forsenoient et&nbsp;de&nbsp;lui avoient
envie&nbsp;et&nbsp;chascun
jor avoit paines et&nbsp;escandres.&nbsp;Et parmi tout ce fu il
fondés de si granz vertuz&nbsp;q'il fist auteus miracles ou grignors,&nbsp;com nos
oïmes onqes conter, qe
hermites&nbsp;feïssent&nbsp;qi
devant lui fussent ne ne soient encore en l'ermitage.&nbsp;Qeles vices
seroit&nbsp;ce,&nbsp;qi si mal droituriers seroit qi&nbsp;ne diroit&nbsp;qe seinz
Martins fust plus puissanz par&nbsp;droit&nbsp;qe nus de&nbsp;ceus dont tu nos as
conté&nbsp;?&nbsp;Saces bien q'il fu
chevaliers,&nbsp;q'il se combati el felon leu&nbsp;et&nbsp;eschapa ensamble o&nbsp;la victoire,&nbsp;mes cil sont chevalier juwel qi sont&nbsp;en l'ermitage,&nbsp;car il font ivelment&nbsp;par&nbsp;eus&nbsp;seus lor batailles.&nbsp;Or lessons ester
toutes&nbsp;&nbsp;[ fol. 119a]&nbsp;ces choses.&nbsp;S'a eus
et&nbsp;a&nbsp;lui avoit esté&nbsp;une&nbsp;meesme victoire ivelment,&nbsp;n'i seroit mie&nbsp;ivel gloire,&nbsp;et encore nos aies tu dites et&nbsp;racontees meintes beles
miracles,&nbsp;tu ne nos&nbsp;as mie raconté&nbsp;qe nus d'eus resuscitast
onqes&nbsp;nul home de&nbsp;mort a&nbsp;vie.&nbsp;Et por ce te di je que&nbsp;l'en ne doit nul metre ne confermer
a&nbsp;seint&nbsp;Martin.&nbsp;Et se tu
t'esmerveilles de&nbsp;ce qe les&nbsp;flambes ne firent
mal al egyptien qi jut&nbsp;en la fornese,&nbsp;saces qe les
flambes ne&nbsp;li feu&nbsp;n'osoient trespasser le comandement de&nbsp;cestuy,&nbsp;et se tu dis qe la cruiautés des bestes salvages&nbsp;estoit
apaisie por l'anacorinte dont tu m'as&nbsp;conté,&nbsp;saces aussi qe cil curoit
et&nbsp;guerissoit de&nbsp;toz&nbsp;les venins des serpenz&nbsp;et&nbsp;apaisoit
aussint&nbsp;les rages des bestes sauvages&nbsp;et&nbsp;curoit et&nbsp;sanoit par sa parole ceus qi
estoient entrepris&nbsp;del deable,&nbsp;voire meesmement par&nbsp;la frange&nbsp;de sa vesteüre,&nbsp;et se tu paroles de celui qui&nbsp;de ses cheveus estoit coverz&nbsp;ne n'avoit
autre&nbsp;vesteüre,&nbsp;et&nbsp;por ce cuidoit l'en q'il fust visitez&nbsp;des
angeles,&nbsp;saces bien qe li angele
parloient&nbsp;a&nbsp;cestui cascun jor.&nbsp;Et por ce est il
reisons&nbsp;qe&nbsp;tu
rejehisses&nbsp;qe totes cez vertuz
q'il firent&nbsp;et&nbsp;qe tu as racontees&nbsp;furent en seint
Martin&nbsp;et&nbsp;il ne furent mie puissanz de&nbsp;totes
celes&nbsp;faire qe seinz Martins
fist."&nbsp;
Postumiens respondi et&nbsp;dist&nbsp;:&nbsp;"Tu&nbsp;paroles ausint a&nbsp;moi come se je
ne&nbsp;seüsse qe tu me contes.&nbsp;Si faz,&nbsp;je le&nbsp;sai bien,&nbsp;mes toz tens loerai je les moines d'Egypte&nbsp;et&nbsp;les anacorintes&nbsp;et&nbsp;les hermites,&nbsp;et&nbsp;devant toz cels
loerai je seint Martin&nbsp;ne&nbsp;je n'oseroie mie a&nbsp;lui comparer evesqes ne&nbsp;moines qe je conoisse,&nbsp;ce tesmoigne
Egypte&nbsp;et&nbsp;toute Syre&nbsp;et&nbsp;tote&nbsp;la contree de Ethyope&nbsp;
et&nbsp;Inde,&nbsp;et&nbsp;par&nbsp;tote la
terre des Turs en est ja la noviele&nbsp;alee&nbsp;et&nbsp;le set l'en par
tote Hermenie&nbsp;et&nbsp;par&nbsp;Bosfore&nbsp;qi est daerreine des parties d'Inde,&nbsp;et si le sevent et&nbsp;conoissent tuit cil qi
habitent&nbsp;es daerreines parties d'occean,&nbsp;ce est la grant&nbsp;mer qi tot le mont avirone.&nbsp;Et en cest leu&nbsp;ou&nbsp;il habita le conoist l'en meins q'en totes&nbsp;autres
regions,&nbsp;prestre&nbsp;et&nbsp;clerc&nbsp;et&nbsp;roi&nbsp;et&nbsp;conte&nbsp;et&nbsp;prince&nbsp;et&nbsp;li pueples ne le voelent conoistre,&nbsp;car s'il le conneüssent
et&nbsp;creüssent ses granz ver-&nbsp;[ fol. 119b]&nbsp;-tus et&nbsp;ses grans miracles,&nbsp;il deguerpeïssent&nbsp;lor vices et&nbsp;lor
males oevres.&nbsp;Encore ai je&nbsp;grant honte de ramentoivre ce qe
je oï l'autre jor a&nbsp;un maleüreus
dire,&nbsp;car il dist qe&nbsp;el livre qe tu feïs avoies
tu menti de&nbsp;pluiseurs choses,&nbsp;et je sai bien qe ce qe&nbsp;je li oï&nbsp;dire&nbsp;ne fu mie voiz d'ome,&nbsp;ainz fu voiz de&nbsp;deable,&nbsp;ne par ce
n'en abessa seinz
Martins&nbsp;de noient,&nbsp;mes il fu par sa parole encontre&nbsp;la foi de&nbsp;la seinte Euvangile,&nbsp;car nostre&nbsp;Sires meïsmes dist qe les oevres qe
seinz&nbsp;Martins acompli
et&nbsp;fist de&nbsp;noient aconplir&nbsp;et&nbsp;feire tuit cil qi feel estoient.&nbsp;Mes li maleüreus qi en nostre Signor ne croient
ne&nbsp;en lui fiance n'avoient&nbsp;avoient honte&nbsp;et&nbsp;ont encore&nbsp;des miracles qe nostre Sires&nbsp;fait et&nbsp;faisoit por les
seinz homes,&nbsp;por ce&nbsp;q'il n'en volt nules por eus feire.&nbsp;Mes por&nbsp;ce qe nos volons d'autre chose
traitier&nbsp;et&nbsp;parler,&nbsp;lessons de&nbsp;ceus le memorie
et&nbsp;la&nbsp;parole&nbsp;et&nbsp;si me raconte avant les oevres&nbsp;de
seint Martin qe je ai molt
desirré."
Severus respondi a&nbsp;Postumien&nbsp;et&nbsp;si dist
&nbsp;:&nbsp;" Tu deveroies mielz demander, si com je cuiç, solonc&nbsp;droiture&nbsp;ce qe tu me
rueves conter et&nbsp;dire&nbsp;a&nbsp;celui qi tout adés fu ses
deciples,&nbsp;car&nbsp;li&nbsp;deciples seit mius les oevres de son
mestre&nbsp;qe nus autres.&nbsp;Et&nbsp;ce est Gallus qi ensamble&nbsp;o&nbsp;lui fu&nbsp;tres s'enfance&nbsp;et&nbsp;por ce qe je ai
le&nbsp;livre fait&nbsp;qi ja est
racontés et&nbsp;leüs par pluiseurs terres,&nbsp;si
com tu meïsmes me racontes,&nbsp;por ce est&nbsp;il drois q'il avant nos raconte
l'estoire,&nbsp;car si come je ai dit devant, il&nbsp;le&nbsp;doit
feire.&nbsp;Et&nbsp;si ne li doit mie grever ne&nbsp;anuier de raconter&nbsp;les feis de&nbsp;seint Martin&nbsp;ne les examples." Lors
respondi Gaulus&nbsp;et&nbsp;si
dist&nbsp;:&nbsp;"Encore ne soie je mie si dignes
de raconter si grant oevre,&nbsp;li example d'obedience qe&nbsp;Postumiens nos raconte me constreint a&nbsp;ce
qe je ne refusie&nbsp;mie ce&nbsp;qe vos mes rovez et&nbsp;proiés qe je&nbsp;die,&nbsp;mes je me criem molt qe mes paroles ne soient mie si bien assises&nbsp;com les&nbsp;pluisors qe vos avez oïes,&nbsp;mes nonporqant&nbsp;je
vos conterai ce qe je en aurai veü&nbsp;&nbsp;[ fol. 119c]&nbsp;a la plus bele maniere qe je porai et&nbsp;saurai."&nbsp;Dont dist Postumiens : "Galle, di&nbsp;et&nbsp;parole
seürement,&nbsp;car je rejehis et&nbsp;croi qe,&nbsp;se&nbsp;tu estoies&nbsp;mus&nbsp;et&nbsp;sanz
parole&nbsp;et&nbsp;tu de seint Martin parler voloies
et&nbsp;ses fez raconter, qe&nbsp;tu ta
parole&nbsp;raveroies,&nbsp;aussint conme Zacharie&nbsp;le rot&nbsp;por demonstrer le non
seint Jehan
Baptiste.&nbsp;Mes or conmence heitiement
et&nbsp;si nos&nbsp;raconte&nbsp;ce qe tu en sez
et&nbsp;veïs,&nbsp;car nos avons
auqes&nbsp;de tens gasté&nbsp; en autres paroles&nbsp;et&nbsp;la nuiz&nbsp;aproche qi nos semont
qe&nbsp;tu de conter&nbsp;ne targes mie."&nbsp;
Adonc conmença Gallus&nbsp;en tel maniere a&nbsp;parler&nbsp;et&nbsp;si dist&nbsp;:&nbsp;"Il me
covient el conmencement garder&nbsp;qe je ne reconte mie ce qe
Severus en a
conté&nbsp;et&nbsp;dit en son livre&nbsp;et&nbsp;si me covient trespasser ce
q'il fist&nbsp;qant il fu chevaliers
au&nbsp;siecle et&nbsp;qant il fu moines&nbsp;et ce qe li autre&nbsp;en vont contant q'il ont as
autres oï conter et&nbsp;dire,&nbsp;einz vos dirai
ce qe je en ai veü&nbsp;a&nbsp;mes iols tant com je fui ensamble
o&nbsp;lui&nbsp;et&nbsp;en sa compaignie.&nbsp;Aprés ce petit de
jorz qe&nbsp;je oi deguerpi le siecle&nbsp;et&nbsp;qe je fui venuz en&nbsp;sa
compaignie,&nbsp;il avint q'il aloit au mostier&nbsp;et&nbsp;je
et&nbsp;pluiseur autre clerc o&nbsp;lui ensamble.&nbsp;En la voie
vint uns povres hom a&nbsp;lui qui&nbsp;avoit mout peu de dras
et&nbsp;si fesoit mout&nbsp;froit si com el tens d'yver,&nbsp;si li
proia molt&nbsp;doucement por Deu q'il donast aucune&nbsp;vesteüre.&nbsp;Li seinz hom ot pitié&nbsp; del
povre&nbsp;home,&nbsp;si apela son archediacre&nbsp;qi de ses&nbsp;choses estoit
procureres,&nbsp;si li proia et&nbsp;coumanda q'il vestist cel povre home sanz&nbsp;atargier.&nbsp;Aprés ce&nbsp;entra el mostier, si ala&nbsp;seoir el secretaire toz
seus,&nbsp;si com il avoit&nbsp;a us et&nbsp;a&nbsp;costume,&nbsp;car ja &nbsp;tant li prestre ne&nbsp;li clerc ne parlassent el mostier de&nbsp;lor (be)besoignes ne ne seïssent por lor afaires&nbsp;qe li seinz
hom s'en mellast&nbsp;et&nbsp;q'il fust ailleurs qu'en liu
solitaire.&nbsp;Et&nbsp;bien sachiez&nbsp;qu'en
l'eglisse ne li vit onqes nus seoir,&nbsp;ne
enz el liu secretaire ou&nbsp;il seoit seuz,&nbsp;&nbsp;ne seoit il mie seur chaere,&nbsp;mes seur une&nbsp;selete a&nbsp;.iii.&nbsp;piez.&nbsp;Mes je vos di et&nbsp;jure
par&nbsp;Deu&nbsp;et&nbsp;si en ai
je grant honte de ce qe je le conte&nbsp;&nbsp;[ fol. 119d]&nbsp;qe je le&nbsp;vi seoir en l'eglisse en&nbsp;haut aussi&nbsp;come sor un roial siege et&nbsp;si n'estoit ne fez&nbsp;ne atornez par&nbsp;oevre humeine.&nbsp;Mes ce vos&nbsp;en&nbsp;voel je lessier,&nbsp;si vos dirai del povre
home qi tant fist q'il vint ens el secretaire,&nbsp;la ou li seinz evesqes estoit en orissons&nbsp;et&nbsp;si&nbsp;li dist qe li
clers qui il avoit conmandé&nbsp;ne&nbsp;li avoit pas
doné sa vesteüre.&nbsp;Quant li&nbsp;seinz hom l'oï,&nbsp;il osta sa&nbsp;cote desoz sa
vesteüre&nbsp;si coiement qe li
povres hom ne&nbsp;le vit mie,&nbsp;et&nbsp;puis li dona&nbsp;et&nbsp;se li
conmanda&nbsp;q'il se departisist d'iluec isnelement.&nbsp;Aprés&nbsp;ce un petit
revint li arcediacres au seint&nbsp;evesqe&nbsp;et&nbsp;si li dist qe li pueples l'atendoit&nbsp;por chanter si com il estoit
acostumé.&nbsp;Il respondi et&nbsp;si dist q'il
covendroit premiers&nbsp;le povre vestir&nbsp;et&nbsp;q'il ne porroit aler a&nbsp;l'eglisse, se li povres n'avoit vesteüre,&nbsp;tout ce disoit il de lui meïsmes.&nbsp;Li archediacres qi n'entendoit mie a&nbsp;la parole&nbsp;dist a&nbsp;la fin&nbsp;q'il
n'avoit onqes puis veü&nbsp;le povre.&nbsp;Li seinz hom li dist q'il li aportast la
vesteüre q'il avoit aparellie&nbsp;et&nbsp;li povres n'en remanroit mie
longement&nbsp;a&nbsp;vestir.&nbsp;Dont fu li clers constreinz
de&nbsp;la&nbsp;parole&nbsp;et&nbsp;par besoing et&nbsp;par ice s'en corut&nbsp;erranment&nbsp;a la
taverne qi plus estoit&nbsp;del mostier proceine,&nbsp;si acheta
une noire&nbsp;vesteüre dure et&nbsp;corte&nbsp;.v.&nbsp;deniers,&nbsp;si&nbsp;l'aporta devant
seint Martin,&nbsp;si li mist
toz&nbsp;iriés a&nbsp;ses piez,&nbsp;si li
dist&nbsp;:&nbsp;"Veez ici la
vesteüre,&nbsp;mes li povres n'i
est mie."&nbsp;Lors la&nbsp;prist li seinz hom sanz
corrocier,&nbsp;si dist&nbsp;a l'arcediacre qi
aportee l'avoit q'il alast&nbsp;fors
de la secretaire un petit,&nbsp;et&nbsp;ce disoit&nbsp;il, por ce&nbsp;q'il voloit
coiement vestir cele&nbsp;vesteüre&nbsp;el leu de&nbsp;cele q'il avoit donee&nbsp;au
povre,&nbsp;si com il fist,&nbsp;car il estoit desnuez desoz s'affubleüre,&nbsp;et&nbsp;si se penoit
mout&nbsp;qe l'en ne peüst apercevoir
ceste oevre q'il&nbsp;avoit fete.&nbsp;Mes
conment peüst estre celee&nbsp;ceste chose qe li seinz hom avoit
faite&nbsp;par&nbsp;grant misericorde&nbsp;?&nbsp;&nbsp;Ce ne puet
estre&nbsp;qe les oevres des seinz soient si reusees&nbsp;qe l'en nes sace,&nbsp;car il voellent ou non,&nbsp;lor&nbsp;convient dire a&nbsp;ceus qi lor demandent.&nbsp;&nbsp;[ fol. 120a]&nbsp; Si com li seinz hom ala a&nbsp;l'autel&nbsp;por chanter la messe,&nbsp;toz revestuz deseure cele
vesteüre,&nbsp;et&nbsp;il ot beneï&nbsp;l'autel,&nbsp;nos veïmes une&nbsp;flambe
issir de son chief qi s'estendoit en&nbsp;haut&nbsp;et&nbsp;ce estoit une chose dont nos
molt&nbsp;nos esmerveillions.&nbsp;Ce virent pluiseur&nbsp;dou
pueple,&nbsp;et&nbsp;non mie grant
partie,&nbsp;et&nbsp;une&nbsp;des virges qi en l'eglisse estoit et&nbsp;uns prestres&nbsp;et&nbsp;&nbsp;.iiii.&nbsp;moine
tant solement,&nbsp;ne plus de&nbsp;genz ne le virent.&nbsp;Et si ne
vos sai dire l'ochoison por qoi toz ne le porent
veoir ne&nbsp;la raisson,&nbsp;car nos ne savons mie
juchier&nbsp;des oevres nostre Signor&nbsp;et ce fu haute&nbsp;oevre et&nbsp;bel miracle.&nbsp;"
"En cel tens meïsmes avoie je un&nbsp;oncle qi Evanchius estoit
apelez&nbsp;et&nbsp;crestiens baptiziez estoit,&nbsp;mes&nbsp;au
siecle se tenoit,&nbsp;si estoit ensigniez des&nbsp;aferes de cest
monde,&nbsp;si conme meint autre&nbsp;preudome sont.&nbsp;Celui prist
une si granz&nbsp;enfertez et&nbsp;si orible&nbsp;qe tuit cil qi le
veoient&nbsp;cuidoient q'il deüst
trespasser de cest siecle.&nbsp;Si com il estoit en tel point,&nbsp;il
manda seint&nbsp;Martin q'il venist a&nbsp;lui.&nbsp;Li seinz hom i
ala&nbsp;erranment,&nbsp;mes ançois q'il
parvenist enmi voie,&nbsp;senti li malades la vertu del
seint&nbsp;home&nbsp;et&nbsp;reçut
santé&nbsp;meintenant en l'eure&nbsp;si grant q'il vint encontre nos qi a&nbsp;lui venions. Qant
vint a&nbsp;lendemein,&nbsp;li seinz&nbsp;archevesqes s'en vout aler.&nbsp;Li preudom&nbsp;li proia mout
docement q'il pardemorast&nbsp;tout ce jor,&nbsp;et tant li dist q'il demora a&nbsp;la&nbsp;parfin par
sa proiere.&nbsp;"
"En cel meïsme jor avint q'uns serpenz
poinst un serjant de&nbsp;la meson,&nbsp;si l'envenima de mortel venim.&nbsp;L'en le vint
anoncier au signeur de&nbsp;la meson,&nbsp;si li dist l'en qe uns serpenz avoit&nbsp;envenimé un de ses
serjanz,&nbsp;si traioit ja&nbsp;a fin&nbsp;ne n'i avoit nus esperance de
vie.&nbsp;Qant Evanchius l'entendi,&nbsp;il meïsmes i&nbsp;corut,&nbsp;si
le prist a&nbsp;son col, si l'emporta
as&nbsp;piez&nbsp;seint
Martin.&nbsp;Et&nbsp;li venins estoit ja espanduz
par&nbsp;toz les membres,&nbsp;si qe vos
veïssiez&nbsp;le cuir tout enflé&nbsp;et&nbsp;ventre
gros et&nbsp;estendu.&nbsp;Lors mist li seinz hom ses
meins par&nbsp;toz les&nbsp;&nbsp;[ fol. 120b]&nbsp; membres de celui,&nbsp;tant qe son doit vint&nbsp;joste&nbsp;la&nbsp;plaie par ou li
serpenz l'avoit envenimé.&nbsp;Je&nbsp;vos
dirai ja merveilles,&nbsp;car nos&nbsp;veïmes qi
environ estions&nbsp;qe li venins&nbsp;qi
estoit espanduz par&nbsp;toz les membres&nbsp;revint au doit seint
Martin&nbsp;et&nbsp;par la plaie&nbsp;rissi fors&nbsp;et&nbsp;sanc ensamble
a&nbsp;si grant foison&nbsp;et&nbsp;en&nbsp;tele maniere conme il l'eüst espressé&nbsp;et&nbsp;tout aussi com li lez ist de&nbsp;la mamele a&nbsp;la
brebis,&nbsp;qant l'en la tret.&nbsp;Dont se
leva cil toz haitiez&nbsp;et&nbsp;fu toz gueriz del venim&nbsp;et&nbsp;de&nbsp;l'enfleüre.&nbsp;Et&nbsp;nos fumes tuit esbahi&nbsp;por le grant miracle,&nbsp;si disions entre nos&nbsp;ce
qe veritez estoit&nbsp;q'il n'estoit nus desoz&nbsp;le&nbsp;ciel qi peüst
seint Martin ensivre de&nbsp;fez ne
d'uevres.&nbsp;"
"Aprés ce n'ot mie lonc tens&nbsp;s'en&nbsp;ala seinz Martins&nbsp;
et&nbsp;nos ensamble o&nbsp;lui&nbsp;a&nbsp;une
vile en&nbsp;s'eveschié&nbsp;por visiter ceus
qi crestien estoient&nbsp;et&nbsp;por&nbsp;mostrer la&nbsp;parole nostre
Signor,&nbsp;si com&nbsp;il l'avoit
a&nbsp;costume.&nbsp;Si com nos alames&nbsp;tote la voie
ensamble,&nbsp;nos demorames arriere, ne
sai por quel chose,&nbsp;et&nbsp;il s'en ala
devant&nbsp;nos toz mout grant piece.&nbsp;Qant il nos&nbsp;ot
mout eslongiés,&nbsp;il garda, si vit venir&nbsp;une grant
torbe de&nbsp;gent&nbsp;qi vers lui venoient
a&nbsp;cheval tote cele meïsme voie.&nbsp;Et qant li cheval l'aprochierent et&nbsp;il virent&nbsp;le
seint home qi estoit vestuz de noirs&nbsp;vestemenz&nbsp;et&nbsp;asfublez de noire asfubleüre qi li dependoient d'une part tresqes&nbsp;a&nbsp;terre,&nbsp;qant li cheval les virent,&nbsp;si en&nbsp;orent grant poor q'il conmencierent a&nbsp;arbrer
et&nbsp;a&nbsp;eslancier,&nbsp;et&nbsp;s'en
voloient foïr&nbsp;a&nbsp;force.&nbsp;Cil qi desus seoient les
tindrent&nbsp;a males peines,&nbsp;et&nbsp;si furent molt
corrociez&nbsp;et&nbsp;molt aïrié&nbsp;de ce q'il lor covenoit fere&nbsp;demorance
de lor bestes qi si estoient&nbsp;espoentees.&nbsp;Lors descendirent
par&nbsp;grant&nbsp;ire,&nbsp;si corurent seure au seint
home&nbsp;et&nbsp;le
conmencierent a ferir et&nbsp;a&nbsp;batre&nbsp;et&nbsp;a&nbsp;laidengier molt
durement par parole,&nbsp;mes&nbsp;li seinz hom ne disoit un seul
mot,&nbsp;et&nbsp;de ce estoient cil espris de plus grant
derverie,&nbsp;car il cuidoient q'il despisist
les&nbsp;&nbsp;[ fol. 120c]&nbsp; cous q'il li donoient et q'il ne&nbsp;les sentist&nbsp;mie.&nbsp;Lors
venimes aprés le seint home,&nbsp;si&nbsp;le trovames tout
desciré&nbsp;et&nbsp;tout
ensanglenté&nbsp; gisant a&nbsp;terre aussint conme&nbsp;tot
pasmé.&nbsp;Lors le preïsmes, si le meïmes
seur son asne&nbsp;et&nbsp;puis si nos en alames.&nbsp;Et cil qi
laidengié&nbsp; l'avoient&nbsp;vindrent a&nbsp;lor bestes, si s'en&nbsp;cuidierent aler,&nbsp;mes il ne les meüssent&nbsp;por nule peine,&nbsp;car il
estoient coies,&nbsp;aussi&nbsp;com se&nbsp;il fussent fichiés en
terre.&nbsp;Et il les&nbsp;conmencierent a batre de&nbsp;bastons&nbsp;et&nbsp;de&nbsp;verges,&nbsp;mes riens
ne lor valoit,&nbsp;car il ne&nbsp;les pooient
movoir,&nbsp;noient plus qe se&nbsp;il fussent de pierre.&nbsp;Li
chetif home ne savoient q'il peüssent
feire,&nbsp;car il pooient&nbsp;ja&nbsp;bien savoir et&nbsp;veoir&nbsp;qe ce estoit par la volenté&nbsp;de&nbsp;nostre
Signor.&nbsp;Dont comencierent&nbsp;a&nbsp;enquerre
et&nbsp;a&nbsp;demander qi cil estoit q'il&nbsp;batu avoient,&nbsp;tant qe par ceus qi la trespassoient&nbsp;sorent il apertement et&nbsp;entendirent&nbsp;qe ce estoit seinz
Martins.&nbsp;Dont&nbsp;sorent il vraiement qe por ce ne se pooient&nbsp;il movoir.&nbsp;Tout erranment s'en vindrent&nbsp;aprés nos grant aleüre a&nbsp;pié&nbsp;molt repentanz&nbsp;et&nbsp;molt
confuz de&nbsp;lor mesfet.&nbsp;Et qant il parvindrent devant le seint
home,&nbsp;il se lessierent cheoir a&nbsp;ses piez,&nbsp;si
li proierent pardon de&nbsp;lor felonies,&nbsp;car il savoient
bien&nbsp;q'ausi com il fist arrester lor
bestes,&nbsp;euïst il&nbsp;puissance qe la terre les trangloutist
toz&nbsp;vis ou il fussent pierres devenuz enmi&nbsp;le champ o&nbsp;lor bestes estoient arrestees.&nbsp;Mes&nbsp;por Deu lor
donast pooir d'aler lor
voies,&nbsp;et&nbsp;si lor pardonast cest mesfait par sa
doçor&nbsp;et&nbsp;par sa misericorde.&nbsp;Et einçois q'il venissent a&nbsp;nos,&nbsp;nos avoit li
seinz hom dit&nbsp;q'il ne se pooient movoir ne
partir.&nbsp;Et&nbsp;dont lor pardona molt docement
et&nbsp;mout&nbsp;benignement.&nbsp;Dont revindrent cil
a&nbsp;lor&nbsp;bestes, si s'en ralerent.&nbsp;Et&nbsp;de ce me sovient&nbsp;bien, fet Gallus
a&nbsp;Severum son compaignon
et&nbsp;a&nbsp;Postumien qi l'escoutoient,&nbsp;q'il&nbsp;soloit dire&nbsp;qe onqes puis ce&nbsp;jor q'il rechut&nbsp;l'eveschié&nbsp;et&nbsp;la signorie,&nbsp;n'ot si grant vertu com il avoit devant
eüe.&nbsp;Et por ce poés voz bien savoir q'il fist meint bel mi-&nbsp;[ fol. 120d]&nbsp;-racle&nbsp;et&nbsp;pluiseurs granz vertuz dementieres q'il fu moines qe gaires
de&nbsp;genz ne&nbsp;virent,&nbsp;qant il en a tantes fetes en l'eveschié qe noz toz avons veü.&nbsp;Et
neporqant&nbsp;molt de&nbsp;ses oevres furent
conneües au siecle&nbsp;au conmencement qi ne porent estre celees&nbsp;et&nbsp;tant en fist qe l'en n'en sauroit mie le&nbsp;nombre q'il fist
celer et&nbsp;cela&nbsp;por ce q'il n'en&nbsp;voloit mie aqerre la mondeine loenge.&nbsp;Et&nbsp;je sai
bien qe devant ce q'il fust
evesqes,&nbsp;resuscita il&nbsp;.ii.&nbsp;morz,&nbsp;si com tes
livres,&nbsp;Severe, le raconte plenierement,&nbsp;et puis&nbsp;q'il fu evesqes en resuscita il un
seulement&nbsp;dont je m'esmerveil molt
conment tu ce trespassas&nbsp;qe tu
n'en feïs mention en ton livre.&nbsp;Et de ce sui
je verais tiesmoing,&nbsp;se vos&nbsp;vos en
doutez,&nbsp;et&nbsp;si vos conteré&nbsp;coment ce&nbsp;fu et&nbsp;en quele maniere."
"Il avint qe nos meümes por aler au chastel de Chartres,&nbsp;ne vos sai mie bien
certeinement a&nbsp;dire por quel chose.&nbsp;Si com nos&nbsp;en
alions,&nbsp;si trespassames parmi une vile&nbsp;qi tote estoit de&nbsp;genz pleine qi i&nbsp;habitoient.&nbsp;Aprés
encontrames une grant torbe&nbsp;de&nbsp;gent qi tuit estoient
paien,&nbsp;car en cele vile n'avoit encore
adonc crestien en cele hore.&nbsp;Mes li paien s'assamblerent de&nbsp;totes parz,&nbsp;qant il oïrent parler de seint
Martin,&nbsp;car&nbsp;il avoient sovent oï
conter et&nbsp;retraire de&nbsp;ses&nbsp;hautes oevres
et&nbsp;de&nbsp;ses hautes miracles.&nbsp;Qant&nbsp;seinz Martins&nbsp; senti&nbsp;et&nbsp;sot les granz genz&nbsp;por lui
assemblees,&nbsp;il senti bien et&nbsp;sot par
le&nbsp;Seint Esperit&nbsp;qe iluec porroit il bien ovrer&nbsp;aucune chose et&nbsp;esploiter.&nbsp;Dont lor
conmença&nbsp;a&nbsp;preechier et&nbsp;a&nbsp;anoncier la
parole nostre&nbsp;Signor et&nbsp;a&nbsp;gemir
et&nbsp;a&nbsp;plorer&nbsp;por ce qe
tant&nbsp;de&nbsp;genz com la avoit assamblé&nbsp; ne&nbsp;regnoissoient lor Salveor qi fez les avoit et&nbsp;creez.&nbsp;Si
com nos estions avironez de&nbsp;totes
parz&nbsp;des&nbsp;paiens,&nbsp;une feme vint aportant
le&nbsp;cors de son fil qi morz estoit,&nbsp;si tendi ses
meins&nbsp;vers le seint home,&nbsp;si conmença
a&nbsp;hautes voiz&nbsp;a&nbsp;crier
et&nbsp;a&nbsp;dire&nbsp;:&nbsp;" Beaus sire, nos savons bien qe&nbsp;tu ies amis
Deu.&nbsp;Je te proi qe tu me rendes
mon&nbsp;fil,&nbsp;car je n'en avoie
plus qe cestui,&nbsp;si en&nbsp;sui&nbsp;molt
desconfortee."&nbsp;Tuit cil qi la estoient assam-&nbsp;[ fol. 121a]&nbsp;-blé&nbsp;comencierent a&nbsp;proier le seint home&nbsp;por la feme q'il
veoient si dolente et&nbsp;si tristre.&nbsp;Lors prist seinz Martins le cors del enfant&nbsp;a&nbsp;ses
meins, si s'agenoilla
a&nbsp;terre,&nbsp;si&nbsp;conmença&nbsp;ses orissons
a&nbsp;feire et&nbsp;a&nbsp;dire&nbsp;et aprés ce qu'il&nbsp;ot oré,&nbsp;il se leva&nbsp;et&nbsp;la vie revint meintenant&nbsp;en l'enfant par la volenté nostre
Signor,&nbsp;si&nbsp;le rendi li seinz hom a&nbsp;la mere qi molt
en&nbsp;fu joieuse et&nbsp;lie.&nbsp;Dont comença trestoz li
pueples qi la estoit a&nbsp;regarder vers le ciel&nbsp;et&nbsp;a&nbsp;rejehir de lor boches&nbsp;q'il n'estoit
autres dex&nbsp;qe Jesu&nbsp;Criz.&nbsp;Et aprés se lessierent
tuit cheoir as&nbsp;piez del seint home&nbsp;et&nbsp;li comencierent&nbsp;tuit a&nbsp;proier
ensamble q'il les feïst
crestiener,&nbsp;et&nbsp;ne se tarjast mie q'il ne meïst a&nbsp;chascun sa mein
et&nbsp;si les&nbsp;prensignast
toz.&nbsp;Et&nbsp;puis&nbsp;se&nbsp;torna vers nos,&nbsp;si nos dist qe ce
n'estoit&nbsp;mie sanz reson q'il les
avoit prensigniez&nbsp;en la champaigne,&nbsp;car la soloient
estre li&nbsp;martir coronez,&nbsp;qant il se departoient de&nbsp;ceste
vie&nbsp;et&nbsp;il aloient en parmenable
gloire."
Dont parla Postumiens a&nbsp;Gallum&nbsp;et&nbsp;si&nbsp;li
dist&nbsp;:&nbsp;"Galle,&nbsp;tu as veincu,&nbsp;car&nbsp;tout ce qe tu m'as dit sai je bien
et&nbsp;croi fermement&nbsp;et&nbsp;nus des hermites ne&nbsp;des anacorintes&nbsp;ne porent onqes tant
conmander a totes les choses de cest siecle ne&nbsp;fere&nbsp;com vostre Martins,&nbsp;non mie tant&nbsp;solement,&nbsp;mes nostres aussint&nbsp;et&nbsp;ce est a&nbsp;bon droit qe
Severus l'a
pareillé as apostres&nbsp;et&nbsp;as prophetes,&nbsp;car ses
oevres tesmoignent&nbsp;q'il est a&nbsp;eus
samblables de foi et&nbsp;de&nbsp;vertu.&nbsp;Mes&nbsp;je te proi qe
tu dies avant,&nbsp;car nos ne porrions oïr meilleur
chose,&nbsp;Galle, di avant ce&nbsp;qi remeint de Martin,&nbsp;car de&nbsp;nului ne
puet&nbsp;l'en conter plus granz vertuz&nbsp;ne plus
granz&nbsp;miracles."&nbsp;Gallus respondi&nbsp;:&nbsp;"Si ferai
je volentiers,&nbsp;mes ce qe je vos voel conter et&nbsp;dire ne
viç&nbsp;je mie,&nbsp;car il ert ançois avenu&nbsp;qe je venisse en&nbsp;sa compaignie,&nbsp;mes li fez&nbsp;est molt bons a&nbsp;oïr&nbsp;et&nbsp;nos seinz freres qi i&nbsp;furent m'ont l'oevre contee et&nbsp;dite."
"En cel tenz adonqes li fu besoinz,&nbsp;por ne sai qel chose,&nbsp;&nbsp;q'il
requeïst le&nbsp;signor de&nbsp;la terre qi Valentiens estoit apelez.&nbsp;Qant cil sot qe seinz Martins&nbsp;&nbsp;[ fol. 121b]&nbsp;li venoit requerre chose q'il ne li voloit&nbsp;mie doner,&nbsp;il comanda qe l'en ne le lessast&nbsp;mie entrer en&nbsp;son
palais.&nbsp;Et&nbsp;sa feme qi estoit cruele et&nbsp;de
malvese loy&nbsp;li avoit
trestorné&nbsp; son orgueilleus corage&nbsp;q'il avoit mout&nbsp;felon&nbsp;q'il ne portast honeur ne
reverence&nbsp;au seint home si com il deüst
fere.&nbsp;Ensement&nbsp;ala seinz
Martin a cel orguilleus prince,&nbsp;une foiz
et&nbsp;autre,&nbsp;mes n'i pooit noient esploitier ne feire,&nbsp;tant q'il
se retraist a&nbsp;ses&nbsp;leus arriere,&nbsp;si se vesti des heires
dures,&nbsp;si esparst cendre sor son chief&nbsp;et&nbsp;si se&nbsp;tint&nbsp;de boivres
et&nbsp;de mengiers&nbsp;et&nbsp;si fist jorz et&nbsp;nuiz assiduelment
ses orissons et&nbsp;ses proieres.&nbsp;Qant vint au septiesme jor
qu'il&nbsp;ot tel vie demenee,&nbsp;li angeles
nostre Signor vint devant lui et&nbsp;si li conmanda
q'il&nbsp;alast seürement au&nbsp;palez&nbsp;et&nbsp;q'il
troveroit&nbsp;les portes de&nbsp;lor gré desfermees&nbsp;et&nbsp;li orguilleus princes seroit
amoloiés.&nbsp;Dont vint&nbsp;li&nbsp;seinz hom par&nbsp;la parole del
angele,&nbsp;si ala&nbsp;tant q'il vint au
palés.&nbsp;Li huis furent overt ne nus ne fu
encontre.&nbsp;Aprés ala tant&nbsp;q'il parvint au roi&nbsp;et&nbsp;qant il le
vit venir,&nbsp;il fu mout corrociez&nbsp;qe l'en l'avoit la&nbsp;dedenz&nbsp;lessié&nbsp;entrer&nbsp;et qant li seinz hom l'aproisma,&nbsp;il ne se
deigna encontre lui drecier&nbsp;et feus&nbsp;esprist meintenant par la volenté&nbsp;
nostre&nbsp;Signor le roial siege&nbsp;sor qoi il se seoit&nbsp;et&nbsp;toz&nbsp;les dras,&nbsp;si q'il en senti tresq'a sa char la chaleur.&nbsp;Qant li
rois vit ce,&nbsp;il sot bien que ce&nbsp;estoit par la haute
vertu devine,&nbsp;si se leva&nbsp;encontre seint Martin,&nbsp;si l'embraça et&nbsp;si fist&nbsp;molt grant joie&nbsp;ne n'atendi mie tant
qe&nbsp;li seinz hom li proiast ce q'il li estoit
venuz&nbsp;reqerre, einz li&nbsp;fist tot errant sanz
proiere,&nbsp;et&nbsp;le fist mengier&nbsp;et&nbsp;l'aresna par molt
bones&nbsp;paroles et&nbsp;molt beles.&nbsp;Et qant il s'en vout&nbsp;partir,&nbsp;il li vout doner pluseurs de
ses avoirs.&nbsp;Mes li seinz hom ne vout noient
prendre,&nbsp;einz se parti de la,&nbsp;si s'en&nbsp;torna arriere,&nbsp;car&nbsp;il ot bien fait sa besoigne par la
volenté&nbsp;nostre Seignor."
"Or&nbsp;vos ai je molt conté&nbsp;de&nbsp;ses oevres,&nbsp;fet Gallus
a&nbsp;ses compaignons,&nbsp;&nbsp;et&nbsp;bien vos deveroit soffire,&nbsp;mes je&nbsp;&nbsp;[ fol. 121c]&nbsp;voi bien si&nbsp;vos
volontés et&nbsp;vos cuers ententis&nbsp;a&nbsp;loer
et&nbsp;a&nbsp;entendre les oevres del seint home qe&nbsp;je nel os lessier et&nbsp;je vos conterei tant com li&nbsp;jors
aura duree&nbsp;et&nbsp;bien saciez
a&nbsp;certes qe la&nbsp;ou&nbsp;je voi orendroit le fuerre en voz
liz,&nbsp;si me&nbsp;revint a&nbsp;memoire qe li fuerres sor qoi
seinz&nbsp;Martins&nbsp;jut fist vertuz
et&nbsp;miracles,&nbsp;si com&nbsp;je voz conterai sanz
atarjance.&nbsp;"
"Uns chasteaus estoit en&nbsp;la marche&nbsp;de Toreine qi Claudiomas avoit non.&nbsp;La estoit une
eglisse ou il avoit&nbsp;seinz homes et&nbsp;seintes virges qi
mout doucement servoient nostre Signor.&nbsp;Un
jour&nbsp;avint qe seinz Martins
trespassa la,&nbsp;si se&nbsp;herberja la,&nbsp;et&nbsp;jut por amonester les
seintes&nbsp;damoiseles de bien fere et&nbsp;de mener
seinte&nbsp;vie.&nbsp;Lendemein qant il s'en fu
partis,&nbsp;elles&nbsp;vindrent en la chambre ou il avoit
geü&nbsp;et&nbsp;pristrent l'estrein ou il
avoit geü,&nbsp;si le&nbsp;partirent au plus droit qe eles
sorent et&nbsp;porent.&nbsp;Aprés ce un poi de terme ot en
la&nbsp;vile un home cui li deables entra el cors&nbsp;qi demenoit grant
freor et&nbsp;grant derverie.&nbsp;L'une des
damoiseles qi de&nbsp;cel estrein dont&nbsp;je vos ai&nbsp;devant
conté&nbsp;avoit sa partie le
fist&nbsp;prendre,&nbsp;si le fist au dervé metre entor la
teste&nbsp;et&nbsp;tantost n'i pot li deables arrester,&nbsp;einz&nbsp;issi del
vaissel ou il estoit entrez&nbsp;et&nbsp;cil fu gariz et&nbsp;delivrés de la
male aventure."
"Aprés ce en cel tens
meïsmes avint&nbsp;qe nos repairames de&nbsp;Trieves.&nbsp;Si&nbsp;com nos
venions tote la voie,&nbsp;une vache dervee cui li
deables fesoit enragier avoit deguerpi son fouc
et&nbsp;sa&nbsp;conpaignie&nbsp;et&nbsp;la avoit
pluisors genz navrez a&nbsp;ses cornes&nbsp;et&nbsp;cruelment
bleciez&nbsp;et&nbsp;ele nos
comença a&nbsp;aproismier de&nbsp;pres.&nbsp;Cil qi la sivoient de
loing&nbsp;nos
conmencierent a&nbsp;hautes voiz a&nbsp;crier et&nbsp;a&nbsp;dire
qe nos nos gardissons.&nbsp;Ele nos aprocha,&nbsp;si nos fist molt laide chiere et&nbsp;molt
cruele.&nbsp;Seins Martins
leva sa mein encontre&nbsp;et&nbsp;si&nbsp;li conmanda q'ele
fust tote coie.&nbsp;Et tantost&nbsp;arresta la vache,&nbsp;si coie q'ele ne se
movoit&nbsp;ne ne crolloit.&nbsp;Dont regarda seinz
Martins,&nbsp;si vit qe li deables li&nbsp;seoit sor
le dos en&nbsp;mout laide figure.&nbsp;Lors li dist li seinz hom :
&nbsp;&nbsp;[ fol. 121d]&nbsp;"Morteus enemis,&nbsp;depart toi
de ceste beste,&nbsp;et&nbsp;si garde&nbsp;qe tu plus ne&nbsp;la
tormentes."&nbsp;Meintenant s'en departi li
deables qe plus n'i arresta&nbsp;ne&nbsp;n'i osast demorer par la parole de seint
Martin&nbsp;et&nbsp;adonc ne defailli mie
sens en la beste q'ele&nbsp;n'entendist
bien et&nbsp;seüst qe&nbsp;ele estoit par le seint&nbsp;hom
delivree.&nbsp;Meintenant li cheï as piez&nbsp;et&nbsp;li&nbsp;seinz hom li comanda q'ele ralast a&nbsp;son fouc&nbsp;et&nbsp;a&nbsp;sa&nbsp;compaignie&nbsp;et&nbsp;ele si fist
et&nbsp;fu plus pesible&nbsp;de toutes les autres.&nbsp;Et ce fu fet el
tens qu'il&nbsp;se mist encontre les autres flambes del
temple qi ardoit por la meson rescorre,&nbsp;si come&nbsp;Severus le raconte en son livre.&nbsp;Et
tu,&nbsp; Postumien, l'as leü&nbsp;par pluisors foiz si com je
cuit.&nbsp;Et&nbsp;se&nbsp;tu n'as la parole
entendue,&nbsp;tu as le livre,&nbsp;si le liras
qant toi plaira.&nbsp;Et&nbsp;nos dirons avant&nbsp;les
choses qi sont trespassees et qui n'ont&nbsp;mie esté&nbsp;oïes."
"Un&nbsp;jor avint qe nos alions par&nbsp;l'eveschié ensamble por visiter les
prestres&nbsp;et&nbsp;ceus qi crestiens estoient,&nbsp;si
com&nbsp;evesqes doit fere.&nbsp;Si com nos venimes enmi
une grant champaigne,&nbsp;nos veïmes venir une grant
compaignie de veneors&nbsp;et&nbsp;&nbsp;chiens devant qi avoient un lievre
acoilli.&nbsp;La champaigne estoit longe
et&nbsp;lee,&nbsp;et&nbsp;li
lievres&nbsp;ne&nbsp;savoit ou foïr
a&nbsp;garisson,&nbsp;car li chien le&nbsp;sivoient si&nbsp;pres q'il li covenoit par&nbsp;meintes foiz&nbsp;parmi els feire ses tors&nbsp;por
la mort eschiver qi&nbsp;mout li estoit proceine.&nbsp;Qant li seinz
hom&nbsp;vit en&nbsp;tel peril la bestelete,&nbsp;si en ot grant pitié,&nbsp;si comanda as chiens
q'il plus ne le sivissent&nbsp;et&nbsp;q'il l'en lessasent aler et&nbsp;foïr
a&nbsp;guerisson.&nbsp;Meintenant arresterent li chien a&nbsp;sa premereine
parole,&nbsp;et&nbsp;se vos les
veïssiez,&nbsp;vos cuidissiez q'il fussent
liiez&nbsp;ou qu'il
fussent&nbsp;fermement atachiez a&nbsp;la&nbsp;terre.&nbsp;Einsi
eschapa li lievres et&nbsp;ala a&nbsp;guerison.&nbsp;Or poez
vos&nbsp;bien savoir qe ses paroles avoient grant&nbsp;vertu
et&nbsp;grant force.&nbsp;Aprés s'en retornerent
li&nbsp;chien par son conmandement arriere.&nbsp;"
"En cel tens estoit uns chevaliers renduz en une abeïe por estre
moine,&nbsp;si avoit en une partie de&nbsp;l'abeïe fete une celle loing des autres,&nbsp;por ce q'il voloit&nbsp;estre solitaires aussint com uns
hermites.&nbsp;&nbsp;[ fol. 122a]&nbsp; Quant il i&nbsp;ot esté&nbsp;lonc tens,&nbsp;li enemis qi mout&nbsp;estoit viseus le mist en pensee&nbsp;qe sa feme qi en&nbsp;une abeïe estoit de&nbsp;damoiseles ou
seinz Martins&nbsp;l'avoit mise seroit bone ensamble o&nbsp;lui.&nbsp;Si com&nbsp;il
habitoit en cel leu seulement, li&nbsp;estoit ja
sa&nbsp;pensee esmeüe q'il li&nbsp;voloit avoir sans falle.&nbsp;Dont requist ce li fous hermites a&nbsp;seint Martin&nbsp;et&nbsp;si&nbsp;li dist ce q'il pensoit en son corage&nbsp;et&nbsp;li seinz hom ne li vout otroier en nule
maniere,&nbsp;&nbsp;car n'estoit mie resons de metre
feme&nbsp;ensamble o&nbsp;moine,&nbsp;car cil n'estoit mie ses mariz ne ele s'espouse.&nbsp;Au daerrein
qant li chevaliers l'ot mout enchaucié&nbsp;et&nbsp;il li ot dit qe
cil&nbsp;proposement ne li pooit noient nuire,&nbsp;car&nbsp;bien
seüst q'il ne&nbsp;voloit se&nbsp;le solaz non de&nbsp;sa&nbsp;feme&nbsp;ne ne cremist mie q'il se
deuïst metre&nbsp;en charnele volentez,&nbsp;car il estoit
chevaliers&nbsp;Jesu&nbsp;Crist&nbsp;et&nbsp;ele meïsmes avoit juré&nbsp;a&nbsp;mener&nbsp;seinte vie,&nbsp;mes soffrist la li seinz evesqes&nbsp;ensamble
o&nbsp;lui,&nbsp;car il ne sauroit vivre ne&nbsp;mener seinte
vie sanz li,&nbsp;donc parla seinz&nbsp;Martins au
chevalier et&nbsp;si li dist&nbsp;:&nbsp;"Fus tu onqes en estor n'en
bataille&nbsp;?&nbsp;"&nbsp;Et&nbsp;cil li respondi : "J'ai&nbsp;maintes foiz esté&nbsp;en conroi et&nbsp;en
bataille."&nbsp;Seinz&nbsp;Martins&nbsp;li&nbsp;dist : "Or me di donqes, se tu fus onqes en conroi&nbsp;qe tu veïsses
apareillé&nbsp;et&nbsp;ordené&nbsp; por combatre feme estre
ne em&nbsp;bataille&nbsp;ou tu combatisses."&nbsp;Qant li chevaliers
oï&nbsp;einsi parler le seint evesqe,&nbsp;il s'aperçut q'il&nbsp;avoit
pensé&nbsp;et&nbsp;dit folie, si
en ot vergoigne.&nbsp;Lors rendi graces a&nbsp;nostre Signor de&nbsp;ce
qu'il &nbsp;ne li lut mie a&nbsp;fere l'oevre q'il avoit empense.&nbsp;Dont
se&nbsp;torna seinz Martins&nbsp;vers
nos&nbsp;et&nbsp;si nos dist qe
feme ne devoit mie estre&nbsp;ensamble o&nbsp;les homes en batalle ne en
conroi ne en compaignies de chevaliers armez,&nbsp;ainz se doit
tenir en sa meson toute coie,&nbsp;car [se] femes estoient assamblees ensamble&nbsp;o&nbsp;torbes de genz armees por
combatre a&nbsp;lor&nbsp;enemis,&nbsp;lor enemi les despiroient plus qe&nbsp;se nule n'en i&nbsp;avoit.&nbsp;Li chevaliers doit estre&nbsp;mis en&nbsp;conroi
et&nbsp;en compaignie&nbsp;et&nbsp;si se&nbsp;doit combatre en la
champaigne,&nbsp;et&nbsp;la feme se contiegne dedenz sa
meson&nbsp;et&nbsp;la&nbsp;soit&nbsp;tote coie,&nbsp;car la
aquiert ele gloire ou elle&nbsp;garde sa chaesté&nbsp;qant li hom n'i est mie.&nbsp;Et&nbsp;&nbsp;[ fol. 122b]&nbsp;ce est la&nbsp;premiere&nbsp;vertuz de l'abstinance&nbsp;et&nbsp;si est victoire de&nbsp;lui de&nbsp;desirrier q'ele ne le&nbsp;voie.&nbsp;Et encore me sovient bien, fet Gallus&nbsp;a&nbsp;Severum son compaignon,&nbsp;et&nbsp;si cuiç qe&nbsp;tu&nbsp;t'en
remembres qe seinz Martins
nos&nbsp;soloit preeschier et&nbsp;amonester d'une
virge&nbsp;qi si se traioit arriere de&nbsp;toz les homes
del&nbsp;monde,&nbsp;q'ele n'en voloit nul veoir,&nbsp;neis&nbsp;seint Martin ne vout elle esgarder
qant&nbsp;il l'ala&nbsp;une foiz por visiter,&nbsp;si&nbsp;vos dirai coment il i&nbsp;ala et&nbsp;par quele
aventure,&nbsp;si com&nbsp;il meïsmes le&nbsp;nos
raconta et&nbsp;dist."
"Un&nbsp;jor avint q'il trespassa pres&nbsp;del
leu ou la damoisele manoit&nbsp;qi menoit molt seinte
vie,&nbsp;si&nbsp;se pensa li seinz evesqes q'il iroit cele pucele visiter et&nbsp;honorer&nbsp;qi estoit de&nbsp;si haute&nbsp;merite vers nostre
Signor,&nbsp;car il avoit&nbsp;soventes foiz
oï&nbsp;parler de&nbsp;sa foi et&nbsp;de sa religion.&nbsp;Nos
ensivimes le seint home&nbsp;et&nbsp;si&nbsp;cuidames qe la&nbsp;virge se deüst
molt esleechier de&nbsp;sa venue&nbsp;et&nbsp;qe ce fust encore tesmoing de&nbsp;sa grant
vertu&nbsp;qe li seinz hom&nbsp;la fust venue veoir et&nbsp;visiter,&nbsp;mes elle&nbsp;n'alascha onqes les forz liiens
q'ele avoit&nbsp;a son cuer mis et&nbsp;a&nbsp;sa
veüe,&nbsp;car onqes ne le&nbsp;vout regarder ne veoir.&nbsp;Seinz Martins demanda por
quel chose ce estoit&nbsp;qe
la&nbsp;damoisele ne se vout a&nbsp;lui demostrer&nbsp;et&nbsp;une autre feme li dist q'ele&nbsp;ne voloit onqes regarder ne veoir nul home terrien en cest monde. Qant seinz
Martins l'oï,&nbsp;il s'en departi&nbsp;mout liez et&nbsp;molt joieus, ce qe meint autre home ne feïssent
mie.&nbsp;Or poez vos savoir&nbsp;et&nbsp;entendre vos
tuit qi crestien estes qe cele&nbsp;virge estoit mout glorieuse&nbsp;qi ne&nbsp;soffroit&nbsp;mie qe nus hom
la&nbsp;veïst,&nbsp;neis seinz
Martins&nbsp;qi estoit seintismes evesqes.&nbsp;Et
seinz Martins fu
beneürés&nbsp;qi ne se corroça mie de ce&nbsp;q'ele ne se lessa a&nbsp;lui veoir,&nbsp;einz loa molt&nbsp;nostre Signor&nbsp;por la
grant vertu q'il li avoit donee&nbsp;et&nbsp;de ce q'ele donoit
example&nbsp;a&nbsp;celes qi aprés li estoient a&nbsp;venir.&nbsp;Et
qant&nbsp;nos fumes de&nbsp;la departiz,&nbsp;la nuis nos
vint&nbsp;si proceine q'il nos covint gesir a&nbsp;une petite vilete,&nbsp;non mie molt loing de&nbsp;la
ou la&nbsp;[ fol. 122c]&nbsp;seinte virge manoit.&nbsp;Et&nbsp;cele nuit envoia&nbsp;elle au seint home sa cheinture&nbsp;et&nbsp;il la reçut&nbsp;ne onqes mais n'avoit
receü don de&nbsp;feme.&nbsp;Il ne refusa nule chose q'ele li envoiast,&nbsp;einz&nbsp;disoit qe nus prestres ne
devoit refuser ses&nbsp;dons,&nbsp;car elle seroit devant pluseurs
pretres&nbsp;en parmenable gloire.&nbsp;Or proi je toutes
les&nbsp;virges et&nbsp;celes qi&nbsp;vuelent garder
continence&nbsp;qe, se mauvés homes voelent venir
a&nbsp;elles&nbsp;dont eles se doutent, q'eles cloent
lor&nbsp;huis et&nbsp;lor portes&nbsp;meesmement as bons&nbsp;por les mauvés fors mettre,&nbsp;ce est q'eles n'en&nbsp;tiegent a&nbsp;nus&nbsp;parole.&nbsp;Et por ce sace tous
li&nbsp;mondes qe&nbsp;la seinte virge ne lessa mie a&nbsp;li&nbsp;venir
seint Martin.&nbsp;Et quels prestres
fust&nbsp;ce et&nbsp;quels evesqes&nbsp;qi ne
tenist ceste chose&nbsp;a honte ou a&nbsp;outrage se l'en li
eüst fete,&nbsp;se&nbsp;seinz
Martins non.&nbsp;Et qi fust ce qi ne
fust&nbsp;esmeüz envers la seinte virge en&nbsp;si grant&nbsp;ire
q'il ne le&nbsp;tenist a&nbsp;cruauté&nbsp;ou
a&nbsp;escomeniee&nbsp;?&nbsp;Ce ne fust nus, si com je croi, qi fust&nbsp;en
tout le monde.&nbsp;Mes tant vos dirai je de&nbsp;li qe li seint angele
nostre Signor la visitoient mout sovent&nbsp;et aussi faissoient il&nbsp;le seint home&nbsp;dont je vos ai conté la vie,&nbsp;si com
je te dirai,&nbsp;Postumien,&nbsp;par verai tesmoing&nbsp;dont je aurai garantisse tele com&nbsp;Severum nostre compaignon qi ci entent&nbsp;a ma parole.&nbsp;"
"Une autre foiz avint qe je et&nbsp;Severus, si com il
set bien et&nbsp;bien l'en&nbsp;sovient,&nbsp;estions a&nbsp;l'uis de&nbsp;sa celle&nbsp;qi close estoit&nbsp;ne n'i osions hurter ne
noise&nbsp;fere,&nbsp;ainz i&nbsp;estions aussi coi et&nbsp;a&nbsp;ausi grant&nbsp;reverence,
com se ce fust une meson d'angeles qe nos esgardissions.&nbsp;Et&nbsp;bien saciez qe&nbsp;li seinz hom ne nos i&nbsp;savoit
mie.&nbsp;Si com&nbsp;nos seions la&nbsp;et&nbsp;atendions en tel maniere,&nbsp;nos
oïmes les voiz&nbsp;et&nbsp;la murmure de&nbsp;pluiseurs homes, ce nos
sambla, qi parlassent&nbsp;et&nbsp;dont
eümes grant poor&nbsp;et&nbsp;fumes esbahi,&nbsp;por ce qe nos cuidames qe ce
fust aucune&nbsp;divine chose.&nbsp;Aprés ce bien l'espace de&nbsp;.ii.&nbsp;heures&nbsp;ovri seinz Martins sa celle, si
vint&nbsp;a nos.&nbsp;Dont parla Severus a lui,&nbsp;si&nbsp;com cil&nbsp;qi plus
privez en estoit qe&nbsp;nus autres&nbsp;et&nbsp;si li&nbsp;&nbsp;[ fol. 122d]&nbsp;conmença a&nbsp;proier&nbsp;q'il li deïst qele poor ce
estoit&nbsp;qe&nbsp;nos avions ambesdeus sentue&nbsp;et&nbsp;a&nbsp;qui il&nbsp;avoit
parlé&nbsp;dedenz sa celle,&nbsp;car il nos sambloit&nbsp;qe nos i&nbsp;avons oï de&nbsp;defors les huis la ou nous&nbsp;estions sons
et&nbsp;voiz de&nbsp;ne sai quels genz qi parloient. Dont se tarja il mout de tel chose
a&nbsp;nos dire,&nbsp;mes il n'estoit nule chose qe Severus&nbsp;qi ci est vousist savoir q'il ne li deïst de ce q'il&nbsp;li
avenoit,&nbsp;si nos dist&nbsp;:&nbsp;" Je
vos dirai choses qi&nbsp;mal creables sambleront,&nbsp;mes ce sace Dex qe&nbsp;je&nbsp;ne vos mentirai
mie&nbsp;et&nbsp;si vos proi
qe vos&nbsp;ne dites a&nbsp;nului ce qe je vos dirai.&nbsp;Seinte&nbsp;Agniés&nbsp;et&nbsp;seinte Cecile&nbsp;et&nbsp;seinte
Marie Magdalene&nbsp;resnierent a&nbsp;moi en ma celle
et&nbsp;parlerent."&nbsp;Dont nos prist a&nbsp;raconter lor
formes et&nbsp;lor beautés de&nbsp;lor viaires
et&nbsp;l'abit de
chascune.&nbsp;Et&nbsp;bien&nbsp;sachiez q'eles n'i&nbsp;estoient mie tant solement&nbsp;del jor venues,&nbsp;mes chascun
jor i&nbsp;venoient elles por lui visiter,&nbsp;si com il nos regehi
et&nbsp;dist.&nbsp;Et si ne denioit mie qe il n'eüst sovent seint&nbsp;Pere&nbsp;et&nbsp;seint Pol, les
beneois apostres.&nbsp;Et qant&nbsp;li deable venoient a&nbsp;lui
por lui tempter et&nbsp;deçoivre,&nbsp;si com il
fissent meintes foiz,&nbsp;il chaçoit chascun
et&nbsp;blasmoit par son propre non.&nbsp;Et bien saces tu,&nbsp;
Postumien, qe s'il n'eüst si
grant&nbsp;vertu en lui,&nbsp;il ne peüst mie estre
avant mis&nbsp;ne preechiez par nos par si grant
gloire.&nbsp;Et&nbsp;se pluseurs genz sont mal creables des seintes oevres
q'il a&nbsp;fetes,&nbsp;je ne m'en esmerveil&nbsp;mie,&nbsp;car nos veons les pluseurs enz el
tens&nbsp;d'ore&nbsp;qi ne croient les
euvangiles et&nbsp;nos&nbsp;sentimes bien
et&nbsp;esprovames par meintes&nbsp;fois qe seinz Martins&nbsp;vit les angeles
mout&nbsp;sovent.&nbsp;Et&nbsp;or vos conterai je de&nbsp;lui une
grant&nbsp;chose et&nbsp;molt mervilleuse,&nbsp;si l'entendez.&nbsp;"
"Un&nbsp;jor avint q'a la cité&nbsp; del
Mans ot&nbsp;assamblé&nbsp; un concile grant
et&nbsp;merveilleus&nbsp;d'evesqes, d'abbés, de prestres,&nbsp;de clers&nbsp;qi venuz i&nbsp;estoient de totes parz&nbsp;et&nbsp;a cel senne ne vout mie aler
li seinz hom,&nbsp;mes neqedent covoitot il molt [a savoir] qe l'en&nbsp;i&nbsp;avoit fait
et&nbsp;dit.&nbsp;Adonc estoit Severus&nbsp;en une nef ensamble
o&nbsp;lui&nbsp;par aventure&nbsp;et&nbsp;si devions aler en ne sai qel leu par
euwe.&nbsp;Li seinz hom se mist el plus paisible leu de&nbsp;la nef loing des
autres.&nbsp;La vint a&nbsp;lui li an-&nbsp;[ fol. 123a]&nbsp;-geles nostre Signor&nbsp;et&nbsp;si li conta et&nbsp;dist&nbsp;que l'en&nbsp;avoit fet au&nbsp;concile.&nbsp;Et
aprés demandames&nbsp;nos tant et&nbsp;enqeïsmes&nbsp;qe nos en fumes bien&nbsp;certein&nbsp;q'a cel jor avoit esté&nbsp;li
conciles.&nbsp;Et&nbsp;einsi&nbsp;avoient alé&nbsp;les paroles
et&nbsp;les oevres com il les&nbsp;nos avoit contees
et&nbsp;dites&nbsp;et&nbsp;com li angeles li&nbsp;avoit retretes
et&nbsp;aprisses.&nbsp;"
Or parole Severus&nbsp;et&nbsp;si dist,&nbsp;si com Gallus avoit dites cez paroles&nbsp;et&nbsp;il
nes&nbsp;par&nbsp;avoit encore mie bien acomplies,&nbsp;uns enfes vint qi&nbsp;estoit nostre acointes&nbsp;la&nbsp;ou nos
estions&nbsp;et&nbsp;si nos dist qe
Refrigerius&nbsp;li prestres estoit
defors les huis de&nbsp;la meson&nbsp;et&nbsp;si venoit
a&nbsp;nos.&nbsp;Dont començames nous&nbsp;a&nbsp;douter lequel nos
ferions,&nbsp;ou nous orrions&nbsp;encor avant les paroles qe Gallus&nbsp;nos contoit,&nbsp;ou nos irions
avant encontre le prestre&nbsp;qi estoit
nostre chiers amis&nbsp;et&nbsp;qi
venoit a&nbsp;nos&nbsp;por compaignie. Dont parla Gallus&nbsp;et&nbsp;si dist&nbsp;:&nbsp;"&nbsp;Se nos ne lessions mie ceste parole por l'avenement del prestre qi ci nos est venus
reqerre,&nbsp;si nos destreint la nuit qi&nbsp;tant est
aprochie&nbsp;qe nos la&nbsp;deguerpissomes&nbsp;et&nbsp;por ce qe&nbsp;je&nbsp;ne puis mie hui pardire&nbsp;totes les vertuz&nbsp;de seint
Martin,&nbsp;ce qe voz en&nbsp;avez
oï&nbsp;vos soffisse&nbsp;tresq'a demein qe je vos en dirai l'autre&nbsp;partie."&nbsp;Qant nos
oïsmes Gaullum
einsi&nbsp;parler,&nbsp;fet Severus,&nbsp;nos nos levames, si
nos&nbsp;en&nbsp;departimes.&nbsp;Qant la nuiz fu
trespassee&nbsp;et&nbsp;la matinee fu venue,&nbsp;je dis
a&nbsp;Gallum&nbsp;q'il&nbsp;se levast&nbsp;por parconter
l'oevre q'il nos
avoit&nbsp;comencie&nbsp;a dire,&nbsp;car la estoit venus
Postumiens&nbsp;et&nbsp; li
prestres qi ersoir se departi d'ensamble&nbsp;o&nbsp;nous. Si com
je parloie einsi a Gallum&nbsp;et&nbsp;il&nbsp;estoit toz aparelliez por comencier sa parole,&nbsp;une grant torbe de moines i&nbsp;vint et&nbsp;je lor
demandai q'il qeroient&nbsp;et&nbsp;il me respondirent&nbsp;q'il
avoient oï&nbsp;dire&nbsp;qe Gallus avoit ier&nbsp;tote jor conté&nbsp;les granz vertuz de seint
Martin&nbsp;et&nbsp;qe por ce qe la nuiz qi estoit
parvenue&nbsp;li avoit fet deguerpir sa parole,&nbsp;si
la devoit&nbsp;hui recomencier.&nbsp;Por ce i&nbsp;estoient il venuz,&nbsp;car il&nbsp;voloient et&nbsp;desiroient molt a&nbsp;oïr l'oevre de si haut martyre.&nbsp;Si com nos
parlions&nbsp;ensi ensamble,&nbsp;si nos dist l'en&nbsp;qe une granz&nbsp;torbe
de&nbsp;genz del siecle estoient defors les huis&nbsp;&nbsp;[ fol. 123b]&nbsp;et si prooient molt&nbsp;que l'en les lessast ensamble o&nbsp;nous entrer&nbsp;por oïr les seintes paroles,&nbsp;mes nos n'eümes mie conseil qe nos&nbsp;les
i&nbsp;lessissons&nbsp;fors seulement
deus,&nbsp;Eucherium&nbsp;et&nbsp;Celsum qi conceles estoient.&nbsp;Tuit&nbsp;li autre si furent
mis arriere.&nbsp;Dont nos&nbsp;asseïmes entor&nbsp;Gallum&nbsp;qui ensint commença sa
parole&nbsp;:&nbsp;&nbsp;
"Biaus signeur, fet Gallus,&nbsp;vos estes&nbsp;ci
assamblé&nbsp;por moi oïr conter et&nbsp;dire les vertuz
de seint Martin,&nbsp;mes bien sachiez qe&nbsp;je ne vos en&nbsp;dirai mie&nbsp;ce qe
je vos en diz ier&nbsp;et&nbsp;Postumiens
atent&nbsp;a&nbsp;escouter noveles choses&nbsp;et&nbsp;je li voeil dire les oevres si&nbsp;com eles avindrent,&nbsp;por&nbsp;ce q'il anoncie et&nbsp;die les choses en Orient&nbsp;a ceus qi i&nbsp;sont
et&nbsp;habitent,&nbsp;qe nus ne&nbsp;s'en&nbsp;puet comparer ne ne doit a&nbsp;seint
Martin.&nbsp;Or voudrai comencier et&nbsp;dire.&nbsp;"
"En la cité&nbsp; de&nbsp;Chartres avint un&nbsp;jor qe nos i&nbsp;estions&nbsp;q'il
i&nbsp;avoit&nbsp;une damoisele de&nbsp;.xii.&nbsp;anz&nbsp;qui&nbsp;estoit mue,&nbsp;tresce q'ele nee
estoit.&nbsp;Cele i&nbsp;amena ses peres au seint home&nbsp;et&nbsp;si&nbsp;li conmença
a&nbsp;proier q'il li&nbsp;desliast sa langue si qe elle
reuïst sa&nbsp;parole.&nbsp;Seinz Martins
respondi&nbsp;au boen home et&nbsp;dist&nbsp;q'il n'estoit mie dignes de&nbsp;fere si&nbsp;haute oevre,&nbsp;mes a&nbsp;.ii.&nbsp;evesqes qi estoient iluec assamblé&nbsp;o&nbsp;lui&nbsp;dont&nbsp;li uns avoit non
Valentiniens&nbsp;et&nbsp;li
autres&nbsp;Victricus&nbsp;proiast et&nbsp;reqeïst ceste
chose.&nbsp;Qant&nbsp;ce oïrent li evesqe,&nbsp;il&nbsp;li comencierent a&nbsp;proier&nbsp;par douce parole ensamble o&nbsp;le
pere de la pucele&nbsp;q'il feïst ce q'il li requeroient.&nbsp;Li
seinz&nbsp;hom n'atarja mie,&nbsp;einz
comanda&nbsp;qe l'en&nbsp;meïst
arriere la grant presse des genz qui&nbsp;la estoient assamblez.&nbsp;Qant ce fu
fet,&nbsp;n'i&nbsp;demora plus ensamble o&nbsp;lui qe li dui evesqe et&nbsp;li peres a&nbsp;la
demoisele.&nbsp;Dont se&nbsp;coucha&nbsp;li seinz hom en orissons si com il soloit
fere.&nbsp;Qant il ot s'orisson finee,&nbsp;il
demanda un&nbsp;pou d'uile, si la beneï&nbsp;et&nbsp;puis en mist en&nbsp;la&nbsp;bouche de&nbsp;la pucele a&nbsp;son doit.&nbsp;Dont li
demanda le&nbsp;non son pere.&nbsp;Et&nbsp; cele respondi isnelement&nbsp;et&nbsp;puis comença a&nbsp;crier tot em&nbsp;plorant
de&nbsp;joie&nbsp;et li peres por ce qe ce estoit la premereine voiz&nbsp;[ fol. 123c]&nbsp;q'il avoit de&nbsp;sa fille onqes oïe mes.&nbsp;Lors&nbsp;se lessierent ambedui cheoir as&nbsp;piez del
seint&nbsp;hom.&nbsp;Et cil qi&nbsp;la estoient s'esbahirent toz del&nbsp;grant miracle.&nbsp;Or n'i
avoit nul de nos, fet&nbsp;Gallus, qi ceste chose mescroie,&nbsp;car
Euvagius li prestres qi&nbsp;ci
est assamblez o&nbsp;nos en&nbsp;puet porter tesmoing
veritable,&nbsp;car devant&nbsp;lui fu fete l'oevre et&nbsp;le miracle einsint com&nbsp;je
le&nbsp;vous conté&nbsp;ai."
"Or&nbsp;vous dirai un autre petit miracle qe je
oï&nbsp;conter n'a mie grant&nbsp;tenz a&nbsp;Arpage le&nbsp;prestre&nbsp;qi dist qe&nbsp;la feme Avicien le&nbsp;conte envoia a&nbsp;seint Martin un pou d'uile en une fiole
de voire&nbsp;por&nbsp;beneïr&nbsp;[a oés] les malades,&nbsp;si com il estoit&nbsp;costume.&nbsp;La fiole de
voirre estoit de&nbsp;tel maniere&nbsp;q'ele estoit large par le ventre&nbsp;et&nbsp;si&nbsp;avoit estroit tuelet
et&nbsp;lonc,&nbsp;si com les pluiseurs ont encore&nbsp;et&nbsp;si n'estoit mie
del tot&nbsp;pleine&nbsp;de&nbsp;tant
et&nbsp;d'un poi plus qe li estopanz&nbsp;ne
portast.&nbsp;Li prestres Arpages, fet Gallus,&nbsp;tesmoignoit et&nbsp;disoit&nbsp;qe l'uile crut, si
com&nbsp;il le vit, a&nbsp;la
beneïçon seint
Martin,&nbsp;si qe&nbsp;il ala fors par deseure.&nbsp;Et si
com li serjanz&nbsp;qi l'avoit aporté&nbsp;l'en reportoit, en issoit
tout&nbsp;adés li oiles,&nbsp;si qe tote sa vesteüre en
fu&nbsp;mollie.&nbsp;Et qant il parvint a&nbsp;sa dame,
il&nbsp;li bailla la fiole tresq'en som tote
pleine,&nbsp;si&nbsp;qe li prestres cui elle fu baillie
a&nbsp;garder&nbsp;le&nbsp;tesmoigneroit et&nbsp;diroit encore.&nbsp;Et
ausint&nbsp;grant mervelle fu ce dont il me
sovient&nbsp;encore,&nbsp;car qant li vaisseaus de voirre toz&nbsp;pleins de l'uile qe seins Martins avoit beneïe fu mis en&nbsp;une fenestre por garder,&nbsp;uns serjanz qi ne li sovint mie gieta un&nbsp;drap deseure qi la fiole abati sor le
pavement.&nbsp;Qant cil qi la estoient le&nbsp;virent, il furent&nbsp;tuit esbahi,&nbsp;por ce q'il cremirent qe li oiles&nbsp;qi beneoïs estoit ne fust
periz,&nbsp;si i&nbsp;corurent&nbsp;tuit ensamble&nbsp;et&nbsp;qant il i&nbsp;vindrent,&nbsp;il&nbsp;troverent la fiole tote entiere,&nbsp;aussi
come&nbsp;elle fust cheüe sor moles plumes.&nbsp;Et ceste&nbsp;chose ne
doit mie estre mise seur l'aventure del cheoir,&nbsp;mes a&nbsp;la vertu del seint home&nbsp;cui beneïçons ne
pot perir.&nbsp;"
"Et qe vos conteré&nbsp;je ce&nbsp;qe
par&nbsp;son seintisme non fist celui&nbsp;qu'il&nbsp;a&nbsp;[ fol. 123d]&nbsp;tieus&nbsp;ci dedenz cui non je ne dirai mie qu'il&nbsp;le m'a desfendu.&nbsp;Et&nbsp;la fu Saturnines li prestres&nbsp;qi bien le
tesmoigneroit encores.&nbsp;Or oez et&nbsp;je vous dirai.&nbsp;"
"Il&nbsp;avint qe nos alions un jor
ensamble,&nbsp;si&nbsp;nos corut uns chiens seure qi molt
estoit&nbsp;angoisseus d'abaier
et&nbsp;engrés.&nbsp;Cil qe je vos&nbsp;di dist au
chien&nbsp;:&nbsp;"Je te comant el non seint&nbsp;Martin qe tu te taises."&nbsp;Tantost
arresta la&nbsp;vois del chien en son gavion,&nbsp;q'ele ne pot avant issir&nbsp;et&nbsp;si amui en tel maniere qe vos&nbsp;cuidissiez q'il eüst la&nbsp;langue trenchie.&nbsp;De ce&nbsp;qe je vos di me creez aussi qe pluiseurs
autres ont meintes beles miracles veües,&nbsp;par&nbsp;ce q'il apeloient le suen
seintisme non."
"Une autre foiz avint q'Aviciens li&nbsp;cuens qi
molt estoit cruiels,&nbsp;si com&nbsp;vos avez oï conter
et&nbsp;dire,&nbsp;s'en ala&nbsp;sor ceus
de&nbsp;la cité&nbsp;de Tors,&nbsp;si emprist pluiseurs&nbsp;q'il comanda a&nbsp;enchaener et&nbsp;a&nbsp;destruire
par&nbsp;diverses peines,&nbsp;et&nbsp;lendemein avoit
devisé&nbsp;q'il destruiroit les autres.&nbsp;Qant
ceste chose&nbsp;fu noncie&nbsp;a&nbsp;seint
Martin,&nbsp;il s'en ala toz
seus&nbsp;un pou einz mienuit devant la messon&nbsp;del cruel prince,&nbsp;mes il ne trova mie qi les&nbsp;portes li ovrist,&nbsp;por
ce qe tuit dormoient&nbsp;et&nbsp;il se coucha a&nbsp;orissons devant l'entree.&nbsp;Adonc dormoit Aviciens molt fermement&nbsp;et&nbsp;li angeles nostre Signor li dist en
avision&nbsp;:&nbsp;"&nbsp;Li sers Diu gist a&nbsp;ta
porte et&nbsp;tu te
reposes&nbsp;!&nbsp;"&nbsp;Lors&nbsp;sailli sus Aviciens toz estordiz,&nbsp;si apela
ses serjanz a&nbsp;hautes voiz et&nbsp;si lor dist q'il desfermassent les portes isnielement,&nbsp;car seinz Martins i&nbsp;estoit&nbsp;ne ne soffrissent mie qe li serjanz Deu  i eüst plus ne travail ne paine.&nbsp;Et cil saillirent sus et&nbsp;firent
ce qe pluiseurs&nbsp;des serjanz font encores,&nbsp;car il
despirent le&nbsp;conmandement de&nbsp;lor signor&nbsp;et&nbsp;si distrent qe ce&nbsp;q'il lor avoit comandé&nbsp;estoit toz songes&nbsp;et&nbsp;qe&nbsp;nus ne porroit cele hore veillier ne ne seroit&nbsp;a&nbsp;la porte&nbsp;ne ne porroient croire qe nus evesqes fust
adont a&nbsp;autrui porte.&nbsp;Et&nbsp;endementieres s'endormi
Aviciens,&nbsp;mes petit
i&nbsp;fu reposez,&nbsp;qant il resailli sus, si
conmença a &nbsp;crier&nbsp;que&nbsp;Martins estoit
devant sa porte&nbsp;et&nbsp;por
ce ne&nbsp;pooit il avoir repos de&nbsp;son cors ne de&nbsp;son corage.&nbsp;[ fol. 124a]&nbsp;Si serjant s'atargierent, si com li pluiseur&nbsp;feroient encore qi pereceus
sont.&nbsp;Et&nbsp;li cuens&nbsp;sailli sus,&nbsp;si s'en
corut tresq'as deforeines
portes.&nbsp;La&nbsp;trova&nbsp;il&nbsp;le&nbsp;seint home
gissant,&nbsp;si com il avoit&nbsp;veü en avision.&nbsp;Li chetis cuens fu toz
esbahiz&nbsp;por la demostrance&nbsp;de si&nbsp;grant vertu,&nbsp;si dist&nbsp;:&nbsp;"Sire, por qoi es&nbsp;tu&nbsp;venuz a&nbsp;moi&nbsp;&nbsp;?&nbsp;Il ne te
covient&nbsp;parler de&nbsp;nule chose,&nbsp;je sai bien qe tu
quiers&nbsp;et&nbsp;demandes.&nbsp;Depart toi de moi,&nbsp;qe Dex ne se&nbsp;corroce a&nbsp;moi por
toi.&nbsp;Et&nbsp;si saces bien qe j'ai
esté&nbsp;molt traveilliez por ce qe je ça
venisse."&nbsp;Et lors&nbsp;se departi li seinz hom de la&nbsp;et&nbsp;li cuens apela
ses&nbsp;serjanz et&nbsp;si lor dist et&nbsp;conmanda
qe&nbsp;il lessassent&nbsp;aler cuites toz les prissons.&nbsp;Et&nbsp;aprés se departi&nbsp;il de
la, si tint sa&nbsp;voie.&nbsp;Dont fu tote la citez&nbsp;mout esleecie,&nbsp;qant ele fu delivree (de) d'Avicien qi tant les traveilloit&nbsp;et&nbsp;destruisoit.&nbsp;Et&nbsp;ce ont oï pluiseurs
homes reconter et&nbsp;dire&nbsp;a&nbsp;Avicien.&nbsp;Et ce
meïsmes oï dire Refrigerius&nbsp;li prestres&nbsp;cui
voz veez devant vos a&nbsp;un mout&nbsp;prodome qi Agariduz estoit apelez qi meintes foiz li jura, si conme Refrigerius meïsmes,&nbsp;le raconte qe meesmement Aviciens le&nbsp;raconta molt sovent
et&nbsp;dist,&nbsp;si com il li
estoit&nbsp;avenu.&nbsp;Et bien sachiés qe je voel qe
vos ne&nbsp;vos esmerveilliez mie de ce qe je ne fis
hier&nbsp;ce qe je vos faz hui.&nbsp;Ce est qe je atrai preudomes
a&nbsp;tesmoing de&nbsp;chascune vertu qe j'ei&nbsp;conté&nbsp;et&nbsp;se nus se mescreoit,
si lor voist demander,&nbsp;car il sont encore
en&nbsp;vie.&nbsp;Ce covient&nbsp;il feire a&nbsp;cels qi sont
mal creable&nbsp;parler
par&nbsp;tesmoins qi&nbsp;les choses aient veües.&nbsp;Or&nbsp;prengent tesmoinz hetiez et&nbsp;vivanz cil
qi&nbsp;le dotent,&nbsp;si les croient, s'il voelent.&nbsp;Je&nbsp;m'esmerveille coment
nus hom de&nbsp;religion qi&nbsp;point a&nbsp;de&nbsp;sens en&nbsp;lui puet cuidier&nbsp;qe nus&nbsp;mente de seint Martin.&nbsp;Je proi a&nbsp;Deu que&nbsp;ceste souspeçon et&nbsp;ceste pensee se departie de&nbsp;toz ceus
qi desoz Deu vivent,&nbsp;car seinz
Martins n'a nule besoigne qe nus l'en essauce&nbsp;ne mete avant par mençoignes.&nbsp;Et&nbsp;ce sace&nbsp;Dex qe
nos n'avons dit ne ne volons dire nule chose qe nos
n'aions veü&nbsp;ou qe nos n'aions&nbsp;nos meïmes oï pleinement conter ou autres preudomes qi
encore&nbsp;le&nbsp;tesmoigneroient.&nbsp;"
"Sa ceaille et&nbsp;son mostier ou si moine estoi-&nbsp;[ fol. 124b]&nbsp;-ent&nbsp;estoit&nbsp;.ii.&nbsp;liues ensus de&nbsp;la cité.&nbsp;Et toutes les heures q'il metoit
le&nbsp;pié&nbsp;fors de&nbsp;sa celle&nbsp;por aler a&nbsp;l'eglisse,&nbsp;tuit cil qi fors del sens estoient en l'eglisse conmencierent a&nbsp;fremir
et&nbsp;a&nbsp;desver&nbsp;et&nbsp;si trambloient aussint de poor com&nbsp;se lor
justice venist,&nbsp;si qe li clerc de l'eglisse&nbsp;savoient bien par les criz de ceus qi fors del&nbsp;senz estoient&nbsp;qe seinz Martins li
archevesqes venoit.&nbsp;Et je meïsmes viç un de
ceus&nbsp;qui li deables traveilloit&nbsp;en tele maniere&nbsp;qe qant seinz
Martins aproisma de&nbsp;l'eglise,&nbsp;qe cil fu levez en&nbsp;haut en&nbsp;l'air&nbsp;et&nbsp;si tenoit&nbsp;ses braz estenduz aussi com s'il fust penduz&nbsp;par les
paumes&nbsp;et&nbsp;si n'avoit pas ses piez a&nbsp;terre.&nbsp;Adonc vint
seinz Martins&nbsp;vestuz&nbsp;de
sa heire et&nbsp;esparz son chief de cendres,
si&nbsp;fist fermer les huis,&nbsp;si se coucha en
orissons&nbsp;enmi l'eglisse.&nbsp;Dont
veïssiez les chetis destreins&nbsp;par dolereuses
paines,&nbsp;por ce que li deable ne s'en&nbsp;pooient
foïr qi es cors&nbsp;lor estoient.&nbsp;Li un i&nbsp;pendoient en haut par les piez aussi
com&nbsp;s'il venissent devers les nues&nbsp;et&nbsp;por ce n'estoient il mie descoverz de&nbsp;lor vesteüres, qe la&nbsp;daerreine partie de&nbsp;lor cors
ne feïst vergoigne&nbsp;a&nbsp;ceus qi en l'eglisse
estoient.&nbsp;Dont si veïssiez&nbsp;d'autre&nbsp;part
les autres traveilliez de ce q'il&nbsp;regehissoient lor
hontes sanz ce q'en lor demandast&nbsp;et&nbsp;si disoient lor nons par qoi
il&nbsp;estoient apelez.&nbsp;Li uns disoit q'il avoit non&nbsp;Jupiter&nbsp;et&nbsp;li autres Mercurius.&nbsp;Au&nbsp;daerrein&nbsp;furent il
mout tormenté&nbsp;et&nbsp;batu par le seint&nbsp;home et&nbsp;chacié&nbsp;de l'eglisse et&nbsp;fors des cors des homes ou
il estoient.&nbsp;Et par ce regehissons nos&nbsp;qu'en
seint Martin fu aempli [ce] c'on trueve&nbsp;en l'Escriture qi dist qe li
seint home veinteront les angeles.&nbsp;Aprés ce vos conterai d'un&nbsp;autre miracle."&nbsp;
"En la terre de Senz avoit une
vile&nbsp;ou gresiuz
et&nbsp;tempeste gastoit chascun an les blez et&nbsp;les
avaines et&nbsp;toz&nbsp;les fruis des terres&nbsp;et&nbsp;tant qe li laboureor&nbsp;des
terres,&nbsp;ce sont li ahanier qi soffert en avoient meins maus
et&nbsp;meintes paines,&nbsp;trestrent a&nbsp;seint Martin&nbsp;et&nbsp;si li proierent et&nbsp;demanderent
aïde&nbsp;et&nbsp;li seinz hom
vint en un champ&nbsp;qe la tempeste soloit plus degaster qe touz&nbsp;&nbsp;[ fol. 124c]&nbsp;les autres,&nbsp;si fist s'orisson et qant il l'ot fete&nbsp;et&nbsp;dite
a&nbsp;nostre Signor,&nbsp;il ot si&nbsp;delivree
toute&nbsp;la&nbsp;contree de&nbsp;la grant tempeste&nbsp;qe onques&nbsp;en&nbsp;.xx.&nbsp;anz q'il vesqui
aprés n'i cheï&nbsp;tempeste&nbsp;ne&nbsp;orages ne gresiuz n'i fu veüz par nul home.&nbsp;Et por ce que l'en cuidast qe cest don ne&nbsp;fust donez par seint
Martin,&nbsp;dedenz l'an q'il&nbsp;morut,&nbsp;revint enz el païs la&nbsp;tempeste des&nbsp;gresiuz si&nbsp;com il soloient estre.&nbsp;Dont se sentirent cil del païs del departement
seint Martin&nbsp;et&nbsp;si ploroient de&nbsp;la mort
de&nbsp;lui aussint com&nbsp;il s'esleeçassent de&nbsp;sa vie.&nbsp;Et se nus nos
demandoit tesmoins de ces choses prover
qe&nbsp;nos avons dites, sache bien qe
je ne&nbsp;l'en amenroie mie un home tant
seulement,&nbsp;mes mout de milliers,&nbsp;car tuit cil qi de&nbsp;la region de Senz qi bien esproverent la&nbsp;grant vertu
et&nbsp;le miracle le tesmoigneroient&nbsp;et&nbsp;meesmement Refrigerius li prestres qi est&nbsp;ici en
presence le tesmoigneroit,&nbsp;si com cil&nbsp;qi l'a meintes foiz oï conter et&nbsp;dire a&nbsp;ceus&nbsp;qi
i&nbsp;furent&nbsp;et&nbsp;cil qi le
nos contoit en plora&nbsp;meintes larmes por l'amor del seint home,&nbsp;car il avoit grant domage del fruit de&nbsp;sa terre par la tempeste qi revenue estoit,&nbsp;si com je vos ai conté."&nbsp;
"Or vos revendrai a&nbsp;Avicien le conte dont
je vos ai devant conté&nbsp;et&nbsp;dit&nbsp;qi sa cruiauté&nbsp;n'avoit
encore&nbsp;mie perdue,&nbsp;einz la&nbsp;demenoit molt
grant&nbsp;en toz les leus et&nbsp;par totes les cités
de&nbsp;la&nbsp;contree&nbsp;fors tant
solement en la cité&nbsp;de Tors.&nbsp;Or poez voz savoir qe ce estoit granz
vertuz del&nbsp;seint home qe cil estoit si cruielz
a&nbsp;toute&nbsp;creature&nbsp;et&nbsp;avoit devant lui tote sa cruiauté perdue.&nbsp;Un jor
avint qe seinz Martins ala a&nbsp;lui
parler,&nbsp;si entra dedenz sa porte c'onqes ne li fu&nbsp;adon desfendue&nbsp;et&nbsp;ala
tant&nbsp;q'il le trova seant en sa
chambre.&nbsp;Et tantost&nbsp;com il entra en la chambre vit il derriere&nbsp;le dos Avicien droit serrant
a&nbsp;ses espaules&nbsp;un deable seoir&nbsp;qi estoit de&nbsp;trop merveilleuse grandeur.&nbsp;Qant seinz Martins&nbsp;vint&nbsp;de loing,&nbsp;il le soffla aussi un petit com s'il&nbsp;parlast a&nbsp;lui.&nbsp;Dont cuida Aviciens qe ce
fust&nbsp;a&nbsp;lui,&nbsp;si dist :"Seinz hom, qe me regardes
tu&nbsp;?&nbsp;"&nbsp;[ fol. 124d]&nbsp;Seinz Martins li respondi&nbsp;:&nbsp;"Ce&nbsp;n'est mie&nbsp;a&nbsp;toi,&nbsp;mes a&nbsp;celui qi est apoiez a&nbsp;tes espaules." Dont s'en departi li enemis molt dolenz&nbsp;et&nbsp;si deguerpi le leu ou
il estoit qe il n'i osa&nbsp;plus demorer.&nbsp;Et tres&nbsp;ce&nbsp;jor en avant sot&nbsp;l'en bien&nbsp;qe&nbsp;Aviciens fu plus douz
et&nbsp;plus&nbsp;deboneire qe onqes n'avoit esté&nbsp;devant,&nbsp;si ne sai se ce fu por ce q'il sot et&nbsp;entendi
bien&nbsp;q'il avoit fete la
volenté&nbsp;au deable qi toz&nbsp;tens estoit ensamble o&nbsp;lui&nbsp;ou se ce fu por ce&nbsp;qe li deables
avoit perdue sa poesté de lui&nbsp;ensignier,&nbsp;par ce qe
seinz Martins l'en&nbsp;avoit chacié&nbsp;et&nbsp;mis arriere."&nbsp;
"El chastel d'Embaise avoit une&nbsp;ydre grant&nbsp;et&nbsp;merveilleuse&nbsp;dont&nbsp;je vos conterai l'aventure.&nbsp;Li paien qi l'avoient faite avoient fait de&nbsp;beles&nbsp;pierres polies un mur
haut et&nbsp;espés et&nbsp;massis a&nbsp;guisse de&nbsp;tor&nbsp;et&nbsp;la&nbsp;deseure avoient
establi un trosne ou cele ydre estoit mise&nbsp;et&nbsp;aoree,&nbsp;mes li seinz hom l'en avoit ja&nbsp;abatue
et&nbsp;li sieges et&nbsp;la tor i&nbsp;estoit
remesse.&nbsp;Seinz Martins
manda meintes foiz a&nbsp;Marcel qi dont estoit prestres de cel leu&nbsp;q'il destruisist cele tor et&nbsp;abatist,&nbsp;por ce
que&nbsp;encore i&nbsp;avoient fiance cil&nbsp;qi encore adonc&nbsp;n'estoient mie
atorné&nbsp;a&nbsp;vraie creance.&nbsp;Li&nbsp;prestres n'en fist noient,&nbsp;por ce q'il n'avoit&nbsp;pooir de&nbsp;l'abatre.&nbsp;Aprés ce petit de&nbsp;tens
revint&nbsp;seinz Martins
au chastel,&nbsp;si blasma mout&nbsp;le prestre&nbsp;de ce qe li sieges de&nbsp;l'ydre estoit
encore en estant.&nbsp;Cil respondi qe a&nbsp;peines seroit&nbsp;il abatuz por
toz ceus de&nbsp;la vile&nbsp;:&nbsp;" Et conment&nbsp;le porroient il dont abatre par moines qi&nbsp;enfermé&nbsp;estoient&nbsp;ne par clers qi gueres&nbsp;n'avoient de&nbsp;puissance&nbsp;?&nbsp;"
Dont fu seinz&nbsp;Martins en orissons
tote le nuit et&nbsp;en veilles.&nbsp;Qant vint la matinee, une tempeste&nbsp;leva si grant et&nbsp;si orible
et&nbsp;une foudre qu'il&nbsp;abatirent le meson
de&nbsp;l'ydre et&nbsp;les
fors&nbsp;murs&nbsp;tres qe el fondement.&nbsp;Et ce
tesmoigne&nbsp;Marceaus li prestres
qi&nbsp;vit la&nbsp;chose si com&nbsp;je&nbsp;la vous ai contee
et&nbsp;dite.&nbsp;Aprés ce vous&nbsp;conterei je
un autre miracle&nbsp;qi n'est
mie&nbsp;granment dessamblables a&nbsp;cestui&nbsp;et&nbsp;si le&nbsp;tesmoignera Refrigerius li prestres qi ci&nbsp;&nbsp;[ fol. 125a]&nbsp; est empresent.&nbsp;"
"Une coulombe ot&nbsp;mout haute et&nbsp;molt grant en un chastel&nbsp;et&nbsp;deseure cele colombe si avoit un
ydre.&nbsp;Ce&nbsp;est une ymage de Sarrazinz
ou&nbsp;il avoient grant fiance.&nbsp;Qant seinz
Martins&nbsp;l'aperçut
et&nbsp;vit,&nbsp;il se pensa coment il le porroit abatre,&nbsp;mes ne pot veoir engien conment elle fust abatue.&nbsp;Qant il
vit ce, il se&nbsp;coucha en orisons si
come sa costume estoit.&nbsp;Tantost com
il&nbsp;ot definee s'orisson,&nbsp;une colombe
grant et&nbsp;merveilleuse vint devers&nbsp;le ciel trebuchant
seur cele meïsme colombe&nbsp;et&nbsp;seur l'ymage si q'ele l'abati
et&nbsp;debrisa trestote en poudre.&nbsp;Et ce virent cil qi&nbsp;la
estoient,&nbsp;fet Gallus,&nbsp;et&nbsp;Refrigerius li prestres qi ci m'escoute
et&nbsp;entent."
"Une autre foiz avint qe nos estions&nbsp;sor la&nbsp;rive d'une eve&nbsp;et&nbsp;uns serpenz&nbsp;vint descendant d'une roche,&nbsp;si se&nbsp;mist en l'eve
por nos trespasser d'autre&nbsp;part&nbsp;la rive ou nos
estions.&nbsp;Qant seinz
Martins&nbsp;la&nbsp;vit venir,&nbsp;il tendi sa main
vers lui, si&nbsp;li&nbsp;dist&nbsp;:&nbsp;"Je&nbsp;te coumanç
el non nostre Signor&nbsp;qe&nbsp;tu t'en repaires
arriere."&nbsp;Tantost retorna&nbsp;li serpenz a&nbsp;la parole del seint
home&nbsp;et&nbsp;si revint
a&nbsp;la rive dont il estoit venuz si&nbsp;qe nos le
veïsmes.&nbsp;Si com nos esgardions&nbsp;cest miracle,&nbsp;li
seinz hom conmença molt&nbsp;haut&nbsp;a&nbsp;gemir et&nbsp;si
dist&nbsp;:&nbsp;"Li serpent m'oient
et&nbsp;entendent&nbsp;et&nbsp;li home ne me voelent entendre&nbsp;ne&nbsp;oïr.""
"Aprés avint une autre foiz par&nbsp;uns&nbsp;jorz
Pasqueres que li seinz hom&nbsp;demanda a&nbsp;celui qi&nbsp;le servoit&nbsp;s'il&nbsp;auroit
point de poisson,&nbsp;car es jorz de&nbsp;Pasqes&nbsp;mengoit il poisson par costume par les&nbsp;.iiii.&nbsp;jorz tant
solement,&nbsp;et&nbsp;bien sachiez q'il&nbsp;en
mengoit molt petit.&nbsp;Dont respondi cil&nbsp;q'il n'en avoit nul pris,&nbsp;car il meïsmes
savoit peschier&nbsp;et&nbsp;si estoit
dyacres et&nbsp;si avoit&nbsp;non Chatons&nbsp;ne
en&nbsp;tout le jor n'en pot il&nbsp;nul trover
a&nbsp;vendre.&nbsp;Qant li seinz hom l'oï&nbsp;parler,&nbsp;il&nbsp;li respondi et&nbsp;si
dist&nbsp;:&nbsp;"Or
va&nbsp;et&nbsp;si&nbsp;met&nbsp;ta&nbsp;roiz en&nbsp;l'eve,&nbsp;tu prenderas aucune chose."&nbsp;Dont s'en&nbsp;ala li
serjanz,&nbsp;si&nbsp;fist si com li&nbsp;seinz&nbsp;hom li avoit
dit.&nbsp;Et nos alames aprés&nbsp;por&nbsp;&nbsp;[ fol. 125b]&nbsp;veoir l'aventure,&nbsp;car li habitacles estoit&nbsp;pres de&nbsp;l'eve.&nbsp;Cil mist
la&nbsp;roiz en&nbsp;l'eve,&nbsp;si prist&nbsp;au
premerein tret un grant poisson,&nbsp;si&nbsp;s'en&nbsp;repeira molt liez a&nbsp;l'abeïe, si&nbsp;le mostra a&nbsp;seint&nbsp;Martin qi a&nbsp;nostre Signor en&nbsp;rendi
graces&nbsp;et&nbsp;loenges.&nbsp;Or poez vos veoir qe cis
seinz&nbsp;hom mostra molt bel exemple a&nbsp;pluisors&nbsp;genz&nbsp;par les granz vertuz qe nostre Sires demostroit por lui qi
le gloirefioit de&nbsp;diverses graces qi en&nbsp;lui estoient
de&nbsp;pluisors miracles.&nbsp;"
"Arborius meesmement tesmoigne&nbsp;qe&nbsp;il vit meintes foiz, ce
li&nbsp;sambla, qe,&nbsp;la ou il estoit joste&nbsp;le seint home, qant il estoit apareilliez&nbsp;a&nbsp;l'autel, qe&nbsp;ses meins
resplendissoient aussint come precieuses gemmes&nbsp;et&nbsp;la ou il&nbsp;les atouchoit, q'il&nbsp;li sambloit q'il avoit&nbsp;soventes foiz oï le&nbsp;resonement des
pierres&nbsp;precieuses. Et ceste chose en&nbsp;tesmoigne Arborius qi ci est en present,&nbsp;mes or vendrai&nbsp;a&nbsp;ce q'il cela tant
com&nbsp;il pot a&nbsp;totes genz,&nbsp;mes
a&nbsp;nos ne le pot il celer qi de&nbsp;sa&nbsp;compaignie estions.&nbsp;Et en ce
qe&nbsp;je vos voel conter&nbsp;porrez vos savoir
et&nbsp;entendre qe li angele&nbsp;nostre Signor parla a&nbsp;lui
face a&nbsp;face.&nbsp;Meïsmes li empereres de&nbsp;Rome&nbsp;fist en cel
tenz&nbsp;Ytace evesqe
de&nbsp;Trieves aprés la mort
Priscillien qi evesqes en
avoit esté.&nbsp;Et cil Ytaces&nbsp;et&nbsp;si compaignon dont il n'est encore
del&nbsp;nomer besoing&nbsp;avoient toz
jorz esté encontre Priscillien cui l'en avoit tenu
a&nbsp;seint home,&nbsp;mes toz tens estoient tenu al&nbsp;empereor&nbsp;et&nbsp;meintenu par lui.&nbsp;Entre
cez&nbsp;choses vint seinz Martins
a&nbsp;Trieves&nbsp;et&nbsp;la&nbsp;estoient pluseurs
evesqes assamblez qui&nbsp;ensamble Ystace se tenoient.&nbsp;Tantost
com&nbsp;la&nbsp;novele fu a&nbsp;eus venue qe seinz Martins&nbsp;venoit,&nbsp;il
furent molt espoentez&nbsp;et&nbsp;si&nbsp;tramblerent de&nbsp;poor del seint
home.&nbsp;Le&nbsp;jor devant&nbsp;avoit li empereres devisé&nbsp;par les sentences&nbsp;des evesqes&nbsp;q'il envoieroit ses prevoz
et&nbsp;ses&nbsp;homes toz armez en&nbsp;la&nbsp;terre d'Espaigne qi&nbsp;par tout
prenderoient les [herites]&nbsp;et&nbsp;qant&nbsp;il&nbsp;les&nbsp;auroient pris, si&nbsp;lor toudroient les avoirs
et&nbsp;les vies.&nbsp;Or n'est il mie grant dou-&nbsp;[ fol. 125c]&nbsp;-tance qe&nbsp;granz torbes de&nbsp;seinz homes ne fussent degastees par&nbsp;cel afaire,&nbsp;entre
la&nbsp;maniere de pluiseurs autres genz,&nbsp;car as euz
esgardoient tant solement cil qi&nbsp;les qeroient
et&nbsp;as&nbsp;semblances.&nbsp;Et la ou&nbsp;il veoient les
vesteüres et&nbsp;ceus qi empali
estoient,&nbsp;si&nbsp;cuidoient&nbsp;q'il fussent [herite] mielz qe fermement&nbsp;creable.&nbsp;Ceste chose savoient bien li
evesque&nbsp;qi&nbsp;la estoient assemblé&nbsp;qe a&nbsp;seint Martin&nbsp;ne pleiroit mie&nbsp;et&nbsp;por ce si&nbsp;en estoient il
dolenz q'il ne se tenist mie a&nbsp;cel proposement&nbsp;q'il avoi[en]t proposé&nbsp;a&nbsp;fere&nbsp;et&nbsp;de ce aussi qu'il&nbsp;n'ensivissent mie les oevres qe&nbsp;li&nbsp;seinz&nbsp;volsist,&nbsp;q'il alassent solonc
droiture par la&nbsp;victoire de Celui qi en&nbsp;lui
estoit.&nbsp;Por cez&nbsp;.ii.&nbsp;choses dont il avoient doute alerent&nbsp;il a&nbsp;l'empereor,&nbsp;si&nbsp;li distrent&nbsp;q'il envoiast
encontre&nbsp;seint Martin&nbsp;et&nbsp;si&nbsp;li deffendist q'il n'aproismast&nbsp;la
cité,&nbsp;s'il ne voloit estre a&nbsp;la pes
et&nbsp;a&nbsp;la&nbsp;concordance des evesqes qi iluec
estoient&nbsp;assemblez.&nbsp;Qant li seinz hom l'oï,&nbsp;il fu deceüz par
voisdie et&nbsp;si&nbsp;regehi et&nbsp;dist qe par&nbsp;pes&nbsp;i&nbsp;voudroit il venir. Aprés si&nbsp;entra en&nbsp;la cité
par nuit,&nbsp;si&nbsp;s'en&nbsp;ala a&nbsp;l'eglisse por ses&nbsp;orissons feire.&nbsp;Au tierz jor
aprés s'en ala&nbsp;al palez&nbsp;et&nbsp;entre moltes choses q'il avoit&nbsp;a&nbsp;feire a&nbsp;l'empereor
et&nbsp;a&nbsp;requerre estoit s'entention
sovraine qe cil ne fussent mie&nbsp;envoiez en Espaigne qi aler i&nbsp;devoient.&nbsp;Piteuse entention
estoit au seint home&nbsp;de&nbsp;ce meïsmement q'il
ne&nbsp;voloit mie qe&nbsp;li&nbsp;crestien fussent delivré&nbsp;par
sa&nbsp;proiere tant&nbsp;solement,&nbsp;mes&nbsp;li herite
aussint.&nbsp;Mes li&nbsp;voiseus empereres qi voloit q'il&nbsp;ne reqeïst&nbsp;mie ceste chose nomeement les
sospendi.&nbsp;Ce est q'il le fist a&nbsp;lui
parler dés le premier jor&nbsp;et&nbsp;entendre
et&nbsp;le secont q'il le&nbsp;venoit
reqerre&nbsp;qe onqes ne vout a&nbsp;lui parler&nbsp;et&nbsp;ce fu por&nbsp;ce q'il voloit q'il&nbsp;ensivist les autres
qui&nbsp;d'une concordance estoient&nbsp;ou por ce qe
li&nbsp;seinz hom li estoit durs et&nbsp;cruiels par paroles&nbsp;ou por ce&nbsp;qe li empereres baoit a avarice,&nbsp;car il
voloit avoir de&nbsp;l'or et&nbsp;del argent
des malvés homes qi envers lui se&nbsp;rachatassent,&nbsp;aussi come pluseurs
feroient encore&nbsp;qi par lor grant
covoitisse&nbsp;dont&nbsp;&nbsp;[ fol. 125d]&nbsp; il sont espris&nbsp;a devise,&nbsp;font tieus choses q'il&nbsp;lesseroient,&nbsp;se&nbsp;il
l'oevre seint
Martin creoient.&nbsp;Mes ce sacent tuit qe au jugement&nbsp;ou chascuns son&nbsp;loier atent,&nbsp;la&nbsp;n'aura nul&nbsp;mauvés
loier,&nbsp;car Dex lor fera droit plenier.&nbsp;Et a&nbsp;ce
baoit Mausimes li empereres&nbsp;et&nbsp;&nbsp;neqedent n'estoit il mie en&nbsp;cel afaire
mout&nbsp;covoiteus,&nbsp;einz le faisoit por
la&nbsp;besoigne&nbsp;de&nbsp;son regne&nbsp;et&nbsp;par&nbsp;ce s'en cuidoit
il&nbsp;escuser&nbsp;se&nbsp;il avoir en preïst,&nbsp;car il
avoit tot son&nbsp;tresor despendu&nbsp;et&nbsp;l'avoir de&nbsp;ses homes
en&nbsp;pluiseurs batailles.&nbsp;Entre cez choses ralerent li evesqe
a&nbsp;l'empereor par grant poor&nbsp;et&nbsp; se compleinstrent a&nbsp;lui
et&nbsp;distrent&nbsp;q'il estoient dampnés,&nbsp;se&nbsp;seinz Martins&nbsp;estoit devers&nbsp;Theoniste qi&nbsp;toz seus les blasmoit apertement&nbsp;et&nbsp;tel home ne devroit l'en mie reçoivre dedenz les murs qi la chose
porroit&nbsp;faire a&nbsp;mal torner a&nbsp;cest afaire&nbsp;et&nbsp;si&nbsp;distrent&nbsp;encore qe la
mors de&nbsp;Priscillien
qi&nbsp;encontre&nbsp;eus&nbsp;estoit ne valoit nule rien,&nbsp;se
Martins&nbsp;se&nbsp;penoit de&nbsp;lui
vengier.&nbsp;Qant il&nbsp;orent tot&nbsp;ce dit a&nbsp;l'empereor,&nbsp;il&nbsp;li cheïrent as&nbsp;piez et&nbsp;si&nbsp;li&nbsp;proierent tot
em&nbsp;plorant q'il jurast et&nbsp;ouvrast sa&nbsp;force encontre le seint home.&nbsp;Mes&nbsp;bien saciez q'il ne l'apieloient mie
seint&nbsp;home,&nbsp;einz disoient qe li empereres esprovast
sa force encontre un seul home.&nbsp;Dont&nbsp;failli mout pou qe li empereres ne
fu a&nbsp;ce&nbsp;menez par les malvez evesqes,&nbsp;qe
seinz&nbsp;Martins&nbsp;ne fust dampnez&nbsp;ensamble
o&nbsp;les&nbsp;herites.&nbsp;Mes encore fust il
devers&nbsp;les&nbsp;evesqes,&nbsp;il savoit bien qe
seinz Martins estoit&nbsp;de grant
foi&nbsp;et&nbsp;de grant
seinteé&nbsp;et&nbsp;de grant&nbsp;vertu envers tote humeine nature,&nbsp;si&nbsp;se&nbsp;porpensa por totes choses&nbsp;q'il&nbsp;le&nbsp;veinteroit
par autre maniere qe par force, s'il&nbsp;pooit,&nbsp;si q'il seroit
a&nbsp;la&nbsp;cort des evesqes.&nbsp;Dont&nbsp;trest li&nbsp;empereres
a&nbsp;seint Martin&nbsp;et&nbsp;si&nbsp;li&nbsp;dist
﻿par&nbsp;mout beles paroles&nbsp;c'on devoit bien&nbsp;les&nbsp;herites dampner par droit&nbsp;et&nbsp;qe Theonistes avoit plus ensivi la malvese
loi&nbsp;qe&nbsp;nus autres,&nbsp;mes lessast totes ces choses et&nbsp;si&nbsp;se tenist a&nbsp;la
comunité&nbsp;et&nbsp;a&nbsp;la
compaignie des evesqes.&nbsp;Qant seinz
Martins&nbsp;oï&nbsp;ensi parler l'empereor,&nbsp;riens ne&nbsp;li fu de&nbsp;&nbsp;[ fol. 126a]&nbsp;quanq'il disoit&nbsp;ne por&nbsp;ce ne se voloit il mie&nbsp;metre a&nbsp;la&nbsp;cort des&nbsp;evesqes,&nbsp;q'il&nbsp;les savoit felons
et&nbsp;de&nbsp;malvese maniere.&nbsp;Adonc se
parti&nbsp;li&nbsp;empereres molt corrociez de&nbsp;lui,&nbsp;si
conmanda&nbsp;a&nbsp;ses serjanz et&nbsp;a&nbsp;ses prevoz
q'il alassent toz cels&nbsp;ocirre dont seinz Martins li
avoit proié,&nbsp;car&nbsp;il&nbsp;le&nbsp;voloit
corrocier,&nbsp;por ce q'il ne voloit
riens&nbsp;faire por lui.&nbsp;Qant seinz
Martins sot ceste&nbsp;chose,&nbsp;il estoit
ja&nbsp;nuiz tote noire&nbsp;et&nbsp;a&nbsp;cele heure s'en ala
droitement au palés l'empereor&nbsp;et&nbsp;se&nbsp;li&nbsp;dist qe se il le
comandement q'il avoit&nbsp;fet
delessoit,&nbsp;si&nbsp;qe cil s'en repairassent
qi&nbsp;en&nbsp;Espaigne s'en aloient por les eglisses destruire,&nbsp;il
feroit ce q'il&nbsp;li prioit.&nbsp;Qant Maximiens li empereres l'oï,&nbsp;il l'otroia volentiers&nbsp;et&nbsp;si&nbsp;pardona son mautalent a&nbsp;ceus q'il voloit&nbsp;destruire.&nbsp;Au tierz jor aprés
fu&nbsp;ordenez a&nbsp;evesqe Felices
qi fu molt seinz hom et&nbsp;preudom.&nbsp;En la compaignie des autres
ala&nbsp;ce&nbsp;jor seinz&nbsp;Martins,&nbsp;por ce qe mielz li sembla ce a&nbsp;fere&nbsp;qe cels lessier ocirre qe li empereres
avoit&nbsp;comandé&nbsp;a&nbsp;destruire.&nbsp;"
"Aprés ce qe einsi ot esté,&nbsp;il s'en&nbsp;repaira&nbsp;et&nbsp;si com&nbsp;il vint
a&nbsp;la&nbsp;voie, si coumença
a&nbsp;estre mout dolenz de&nbsp;ce&nbsp;q'il avoit
fet,&nbsp;si s'en prist molt
a&nbsp;compleindre.&nbsp;Et si com il estoit assis pres d'un chastel qi&nbsp;estoit avironez de&nbsp;granz forés&nbsp;et&nbsp;il se complegnoit par
grant doleur d'icele compaignie&nbsp;q'il
avoit tenue as mauvés evesqes,&nbsp;li angeles nostre Signor li&nbsp;vint devant
et&nbsp;si&nbsp;li dist&nbsp;:&nbsp;"Martin, tu&nbsp;doiz bien par
droit avoir ceste&nbsp;doleur&nbsp;et&nbsp;fere,&nbsp;mes
tu ne t'en peus autrement&nbsp;del empereor partir. Or repren
ta&nbsp;vertu&nbsp;et&nbsp;si&nbsp;ne te desespoire mie."&nbsp;Lors se parti de&nbsp;lui&nbsp;li angeles
et&nbsp;il remest auqes reconfortez
de&nbsp;sa&nbsp;pesance.&nbsp;Et&nbsp;bien sachiez,
fet Gaulus, qe
puis cel&nbsp;tens,&nbsp;s'eschiva&nbsp;il tout
adés de&nbsp;la coumunité&nbsp;et&nbsp;de la compaignie des
evesqes qi a&nbsp;cele assamblee furent.&nbsp;Et encore avint un jor, fet Gaullus a&nbsp;ceus qi&nbsp;l'escoutoient,&nbsp;q'il mist plus longement
q'il ne soloit a&nbsp;un dervé garir et&nbsp;
delivrer del&nbsp;deable.&nbsp;Je li oï dire&nbsp;tot em&nbsp;plorant&nbsp;qe par cele compaignie ou il avoit
esté&nbsp;par&nbsp;besoigne non mie de cuer&nbsp;sentoit il qe sa&nbsp;vertuz estoit amenuisie.&nbsp;Aprés
ce&nbsp;vesqui&nbsp;&nbsp;[ fol. 126b]&nbsp;il&nbsp;.xvi.&nbsp;anz&nbsp;ne onqes&nbsp;puis n'ala&nbsp;a&nbsp;senne&nbsp;ne&nbsp;a&nbsp;assamblee de vesqes,&nbsp;ainz s'en atint tant&nbsp;com il pot et&nbsp;tant com il
vesqui puis,&nbsp;et&nbsp;de&nbsp;lor compaignie aussint. Mes
puis q'il fu&nbsp;revenuz a&nbsp;la cité&nbsp;de
Tors,&nbsp;recovra il, si qe&nbsp;nos&nbsp;veïmes
bien et&nbsp;esprovames, tot
pleinement&nbsp;sa grant vertu et&nbsp;si&nbsp;li fu
doblee,&nbsp;car je viç&nbsp;un
dervé&nbsp;amener a&nbsp;s'abeïe&nbsp;et&nbsp;einçoiz qu'il&nbsp;venist a&nbsp;l'uis del mostier ne q'il entrast dedenz,
fu&nbsp;il mondez et&nbsp;gueriz.&nbsp;"
"Aprés ce viç&nbsp;je un home qi me&nbsp;conta
et&nbsp;dist&nbsp;qe si com il
et&nbsp;pluiseurs autres de ses compaignons&nbsp;najoient
en&nbsp;la&nbsp;mer&nbsp;et&nbsp;il
s'en venoient a&nbsp;granz voiles
tendues,&nbsp;uns estorbellons&nbsp;lor vint et&nbsp;une
granz tempeste qi&nbsp;lor mast&nbsp;fist ploier et&nbsp;lor voiles
derrompre&nbsp;et&nbsp;leur&nbsp;nef croistre en&nbsp;tele maniere q'il avoient&nbsp;toute esperance perdue
de&nbsp;vivre.&nbsp;En cele&nbsp;nef avoit un marcheant d'Egypte&nbsp;qui encore n'estoit mie crestiens.&nbsp;Cil conmença
a&nbsp;hautes voiz a&nbsp;crier
et&nbsp;a&nbsp;dire&nbsp;:&nbsp;"Li Dex qe Martins&nbsp;aeure, aïde nos et&nbsp;seqeur
et&nbsp;delivre de
cest&nbsp;peril&nbsp;!&nbsp;"&nbsp;Tantost fu&nbsp;la&nbsp;mer apesie
et&nbsp;la tempeste departie&nbsp;et&nbsp;cil s'en vindrent
a&nbsp;sauveté&nbsp;au port q'il
desirroient.&nbsp;"
"Une autre foiz avint qe&nbsp;li&nbsp;prevost,&nbsp;uns molt preudom et&nbsp;vicaires
estoit Maximes l'empereor
de&nbsp;grant&nbsp;baillie,&nbsp;manda au seint home
par&nbsp;ses letres&nbsp;mout docement q'il&nbsp;li
feïst aïde et&nbsp;secors,
car&nbsp;sa&nbsp;mesnie tote estoit si&nbsp;entreprisse de grant&nbsp;doleur et&nbsp;de grant
maladie q'il gisoient
tuit&nbsp;contre&nbsp;lit.&nbsp;Et&nbsp;si&nbsp;estoient tuit si
entrepris de&nbsp;roigne&nbsp;et&nbsp;de&nbsp;grant porreture q'il sembloit q'il&nbsp;fussent tuit peri.&nbsp;Qant seinz Martins
oï&nbsp;ce, il li remanda qe ce
seroit trop grief chose a&nbsp;feire,&nbsp;car il savoit bien qe
par la volenté&nbsp;nostre Seignor estoit cele mesnie
tormentee.&nbsp;Et&nbsp;nonporqant il se coucha en orissons&nbsp;vers nostre Signor&nbsp;et&nbsp;si fu en geunes ﻿par&nbsp;.vii.&nbsp;jorz et&nbsp;par&nbsp;.vii.&nbsp;nuiz&nbsp;et&nbsp;en
veilles, qe nostre&nbsp;Sires
entendist sa proiere.&nbsp;Adont vint li&nbsp;conceles a&nbsp;lui
et&nbsp;si dist et&nbsp;conta q'il
et&nbsp;toute&nbsp;sa mesnie estoient delivré&nbsp;de cel
torment&nbsp;ou&nbsp;il estoient.&nbsp;Dont li fist aporter cent
livres&nbsp;&nbsp;[ fol. 126c]&nbsp; d'argent&nbsp;et li seinz hom nes reçut&nbsp;ne escondi,&nbsp;einz se pensa q'il
en&nbsp;rachateroit les chetis,&nbsp;se il em&nbsp;prison
estoient.&nbsp;Dont trestrent a&nbsp;lui&nbsp;li frere et&nbsp;si li
distrent q'il en gardast aucune&nbsp;chose [a oés] les despenz de l'abeïe,&nbsp;car li
pluiseur avoient pou viandes&nbsp;et&nbsp;li
aucun pou&nbsp;vesteüres.&nbsp;Il respondi et&nbsp;si dist :"L'Eglisse nos&nbsp;pesse
et&nbsp;veste,&nbsp;car nos ne querons mie ne
ne&nbsp;demandons les terriens avoirs a&nbsp;oés
nos&nbsp;despenses.""&nbsp;Einsi dist Gallus a&nbsp;Severus qe
li&nbsp;seinz hom en&nbsp;respondi.&nbsp;
"Puis avint une autre fois&nbsp;q'il estoit&nbsp;en sa&nbsp;ceaille&nbsp;et si com il seoit seur&nbsp;un siege&nbsp;de&nbsp;fust q'il avoit fet
fere,&nbsp;si vit&nbsp;.ii.&nbsp;deables ester desus la&nbsp;roche qi desus&nbsp;s'abeïe estoit&nbsp;et si&nbsp;disoient a&nbsp;haute voiz
et&nbsp;crioient&nbsp;:&nbsp;"Heteia&nbsp;te,&nbsp;Brictio, heteia&nbsp;te,&nbsp;Brictio&nbsp;!&nbsp;" Et
je&nbsp;croi, fet Gallus, q'il
veoit la&nbsp;rage et&nbsp;la derverie q'il
avoient el&nbsp;chetif mise,&nbsp;car il ne demora mie mout
aprés&nbsp;qe Brices&nbsp;vint au&nbsp;seint home toz
dervez,&nbsp;si&nbsp;le coumença a&nbsp;ledengier en plus de
mil manieres&nbsp;et&nbsp;a&nbsp;peines se retenoit il q'il
ne li coroit seure&nbsp;et&nbsp;&nbsp;li seinz hom l'apaisoit
qanq'il pooit par&nbsp;doces paroles,&nbsp;mes li deables li estoit si&nbsp;entrés dedenz le cors&nbsp;q'il ne se pooit tenir&nbsp;del seint home laidengier,&nbsp;einz li disoit
qe&nbsp;par malvestié avoit il lessié la
chevalerie&nbsp;et&nbsp;par fantosmes&nbsp;et&nbsp;par
fauses avisions disoit il ce q'il feisoit
et&nbsp;disoit.&nbsp;Et qant il ot&nbsp;cez choses dites
et&nbsp;autres qi bien font a&nbsp;teire, il s'en rala tout courant,&nbsp;aussi com&nbsp;cil qi estoit saoulez de grant forsenerie.&nbsp;Mes&nbsp;en la fin, si com je croi, fet Gallus, furent
chacié li deable de son cors&nbsp;par les
orissons&nbsp;del seint home. Et dont repaira Brices a&nbsp;seint
Martin,&nbsp;si&nbsp;li cheï as piez
et&nbsp;si&nbsp;li proia&nbsp;merci et&nbsp;pardon de ses
oevres q'il avoit&nbsp;fetes et&nbsp;q'il l'en charchast
penitance,&nbsp;car&nbsp;il savoit bien qe ce avoit esté
oevre de deable.&nbsp;Grief chose n'estoit mie a&nbsp;seint Martin&nbsp;q'il&nbsp;li
pardonast le meffet&nbsp;a&nbsp;celui qi merci&nbsp;li&nbsp;queroit,&nbsp;ainz le pardonoit mout volentiers sanz delaiance.&nbsp;Lors pardona
a&nbsp;Brice les hontes q'il&nbsp;li avoit dites.&nbsp;Dont conta a&nbsp;lui
et&nbsp;a&nbsp;nos li seinz hom q'il avoit veüz&nbsp;&nbsp;[ fol. 126d]&nbsp;les deables qi crioient en&nbsp;som la&nbsp;roche qe des&nbsp;laidenges qe
Brices li avoit dites ne s'estoit il&nbsp;meüz en son cuer ne corrociez,&nbsp;por ce q'il&nbsp;li sembloit q'eles grevoient
plus celui qi&nbsp;les disoit&nbsp;qe lui meïsmes.&nbsp;Ne onqes tant
Brices ne&nbsp;li&nbsp;sot&nbsp;dire des
hontes ne des felonies q'il s'en
corrouçast&nbsp;ne q'il en&nbsp;vousist venjance prendre si com&nbsp;il
peüst faire,&nbsp;einz disoit mout sovent en
sa&nbsp;pensee&nbsp;&nbsp;:&nbsp;"Se Jesu&nbsp;Criz sosfri qe Judas li&nbsp;dist meintes choses&nbsp;et&nbsp;je por qoi Briscon ne
sosferroie&nbsp;?&nbsp;""&nbsp;Dont respondi Postumiens&nbsp;et&nbsp;si
dist&nbsp;:&nbsp;"Mout&nbsp;fu&nbsp;cil maus hom qi par reison et&nbsp;par tens ne&nbsp;se vout apeisier au seint home&nbsp;et&nbsp;mout se&nbsp;doit l'en doloir de&nbsp;la
chetive condition&nbsp;et&nbsp;de&nbsp;la&nbsp;grant pestilence qi en Briçon estoit,&nbsp;dont
il&nbsp;laidengoit le seint home. Mes ore leissons&nbsp;ce
ester,&nbsp;dont la parole n'est mie bone
a&nbsp;meintenir,&nbsp;si&nbsp;nos conte avant Galle de seint
Martin les oevres."&nbsp;Gaullus&nbsp;respondi a&nbsp;Postumien&nbsp;et&nbsp;si&nbsp;dist&nbsp;:&nbsp;"Postumien,&nbsp;vespres aproche et&nbsp;
li&nbsp;solauz resconse&nbsp;et&nbsp;tens est a&nbsp;toz ceus qi ci sont&nbsp;qi&nbsp;mout volentiers ont oïes les paroles
et&nbsp;les oevres d'aler a&nbsp;la
ceine.&nbsp;Si&nbsp;n'en voudroie
plus&nbsp;conter ne dire,&nbsp;mes saces bien qe&nbsp;tu ne doiz&nbsp;mie entendre a&nbsp;parvenir
a&nbsp;la fin de&nbsp;ses oevres&nbsp;ne de ses miracles, car il n'en i&nbsp;a nule&nbsp;et&nbsp;si&nbsp;n'est&nbsp;nuz hom nez de&nbsp;mere qi par paroles les
peüst&nbsp;conter ne dire,&nbsp;mes ce qe tu en&nbsp;as&nbsp;oï porteras&nbsp;tu en Orient&nbsp;et&nbsp;si espart la gloire de&nbsp;lui &nbsp;et&nbsp;le&nbsp;non par les diverses regions es&nbsp;pueples ou&nbsp;tu iras
et&nbsp;es parties estranges&nbsp;et&nbsp; es leus et&nbsp;es&nbsp;pors&nbsp;de mer
et&nbsp;es bours et&nbsp;es diverses citez&nbsp;et&nbsp;si te&nbsp;ramembre bien
et&nbsp;soviegne&nbsp;qe tu ne
trespasses mie compaignie&nbsp;qe tu ne les
i&nbsp;dies et&nbsp;racontes. Et se tes cuers et&nbsp;ta voie
est d'autre&nbsp;part,&nbsp;ne lesses mie qe tu ne voises a&nbsp;Paulin qi hauz&nbsp;hom est&nbsp;et&nbsp;qi mout fet a&nbsp;loer et&nbsp;a&nbsp;lui te
proi&nbsp;je&nbsp;qe&nbsp;tu&nbsp;racontes les oevres qe nos avons
hui&nbsp;et&nbsp;hier dites. A&nbsp;celui diras tu tout
et&nbsp;raconteras&nbsp;tu&nbsp;tout,&nbsp;car par celui seront
meintenant a&nbsp;Rome coneües les oevres del seint home,&nbsp;car&nbsp;par lui fu seüz
nostre premerainz&nbsp;livres par&nbsp;toute Lombardie&nbsp;et&nbsp;par tote Puille&nbsp;et&nbsp;par&nbsp;tote Sezile&nbsp;et&nbsp;par tote la&nbsp;terre
de&nbsp;Grece.&nbsp;Cil n'a&nbsp;mie&nbsp;envie des granz vertuz ne des granz
miracles&nbsp;del seint home,&nbsp;einz les aime molt.&nbsp;Et
se&nbsp;tu&nbsp;&nbsp;[ fol. 127a]&nbsp;te deparz
de&nbsp;la et tu t'en&nbsp;vas en Aufrique,&nbsp;si&nbsp;le&nbsp;raconte en&nbsp;Cartage,&nbsp;et&nbsp;encore conoissent il,&nbsp;si conme tu nos as
dit,&nbsp;les oevres del
seint&nbsp;home,&nbsp;si&nbsp;en&nbsp;conoisteront il plus
ore,&nbsp;si&nbsp;ne loeront mie&nbsp;tant solement seint Cyprien lor martir. Et se&nbsp;il
avenoit par aventure qe venz te tresportassent a&nbsp;senestre en
Achaïe,&nbsp;si&nbsp;les
i&nbsp;racontasses&nbsp;et&nbsp;en Chorinte&nbsp;et&nbsp;en Atheines. Et encore fust Grece&nbsp;beneüreuse de ce qe ele fu convertie par
l'apostre qi&nbsp;la preescha Jesu&nbsp;Crist, ne
deguerpi mie&nbsp;France&nbsp;
Qi&nbsp;li dona seint&nbsp;Martin por li
convertir a&nbsp;creance. Et qant tu&nbsp;revendras en&nbsp;la
terre&nbsp;d'Egypte,&nbsp; encore i&nbsp;ait il&nbsp;tant
de&nbsp;seinz homes&nbsp;dont elle s'enorguellist
﻿par&nbsp;lor vertuz et&nbsp;par
lor&nbsp;miracles,&nbsp;raconte i&nbsp;les choses qe tu as veües,&nbsp;si&nbsp;c'on les
sache en Aise&nbsp;
et&nbsp;en&nbsp;toute Europe.&nbsp;Et&nbsp;se&nbsp;tu parvienz en&nbsp;la&nbsp;terre
de&nbsp;Jerusalem,&nbsp;je t'enjoing
et&nbsp;proi&nbsp;qe,&nbsp;se tu arives au port de Cholomaide,&nbsp;qe tu voises
a&nbsp;la sepouture Pomponie&nbsp;nostre
compaignon qi&nbsp;la fu enseveliz, si
com&nbsp;l'en m'a dit
et&nbsp;conté,&nbsp;et&nbsp;si&nbsp;fai as&nbsp;os tant d'oneur&nbsp;com&nbsp;tu puez,&nbsp;si&nbsp;espant
deseure beles fleurs&nbsp;et&nbsp;herbes soef flairanz encore soient ce
veines&nbsp;donés.&nbsp;Et si&nbsp;li diras mout docement non&nbsp;mie
par aspres paroles qe s'il&nbsp;te vousist
croire,&nbsp;tieuz jorz fu&nbsp;ja, ou moi aussint, ou
ensivi&nbsp;seint Martin mielz qe
celui qi&nbsp;je&nbsp;ne&nbsp;voel nomer ne dire,&nbsp;il ne
fust mie de moi partiz ne&nbsp;morz en mer ne getez es&nbsp;ondes,&nbsp;si
q'a&nbsp;peines&nbsp;vint il a&nbsp;terre ou&nbsp;il eüst sepouture,&nbsp;ne fust&nbsp;il mie enfouiz en estrange region. Or puent&nbsp;veoir s'oevre cil qi me cuidierent nuire par&nbsp;le departement
de&nbsp;lui. Or ne s'esjoïssent mes&nbsp;ne ne
demeinent leesce."&nbsp;Dont se teut Gallus,&nbsp;qant il&nbsp;ot a&nbsp;Postumien cez choses dites.&nbsp;Et
si&nbsp;com&nbsp;il ploroient tuit por Pomponie lor chier&nbsp;compaignon dont il avoient tuit la
﻿parole&nbsp;ramenteüe,&nbsp;il se leverent tuit
et&nbsp;departirent,&nbsp;car ja&nbsp;estoit pres de la
vespree.&nbsp;
Or&nbsp;vos ai l'uevre consommee
des&nbsp;miracles de seint Martin
si&nbsp;com&nbsp;jes trovai el&nbsp;latin qe Severus
fist&nbsp;et&nbsp;treita,&nbsp;mes Gauchiers qi&nbsp;les translata&nbsp;en&nbsp;romanz avant&nbsp;nos raconte de Namur son&nbsp;signor avant la&nbsp;vie de seint Brice sanz sejor&nbsp;qi fu esleüz
a&nbsp;archevesque del&nbsp;païs&nbsp;aprés la&nbsp;&nbsp;[ fol. 127b]&nbsp;mort de ce&nbsp;seint home&nbsp;dont contee vous&nbsp;ai&nbsp;la some. 

