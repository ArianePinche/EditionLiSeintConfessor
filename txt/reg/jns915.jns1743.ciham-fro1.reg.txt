&nbsp;[ fol. 127b]&nbsp;Ci&nbsp;conmence la vie de&nbsp;mon signeur
seint Brice.&nbsp;Quant seinz&nbsp;Brices
estoit&nbsp;jovenceaus,&nbsp;il guaitoit&nbsp;mout seint&nbsp;Martin,&nbsp;por&nbsp;ce
q'il le veoit viel home
et&nbsp;de&nbsp;grant&nbsp;abstinence&nbsp;et&nbsp;de seinte
vie,&nbsp;et&nbsp;li jovenceaus avoit
le&nbsp;cuer jovene,&nbsp;si ne&nbsp;li pleisoient mie les
oevres del&nbsp;seint home qi&nbsp;estoit
archevesqes,&nbsp;car&nbsp;il vousist bien q'il se meintenist de&nbsp;dras et&nbsp;d'autres choses plus belement, si
com&nbsp;li&nbsp;pluiseur feroient encore,&nbsp;qe&nbsp;s'il veoient&nbsp;les evesqes et&nbsp;les hautes
persones deduire povrement et&nbsp;en vielz habiz
et&nbsp;en granz&nbsp;abstinences por l'amor nostre
Signor,&nbsp;il&nbsp;les&nbsp;en&nbsp;blasmeroient
et&nbsp;diroient qe ce seroit ypocrisie,&nbsp;

Un jour avint qe uns hom
estoit&nbsp;entrepris de&nbsp;grant enfermeté,&nbsp;si aloit
querant seint Martin por avoir
santé&nbsp;et&nbsp;aïde,&nbsp;car li seint
home vivoi(en)t encore adonc.&nbsp;Seinz
Brices estoit lors dyacres&nbsp;et&nbsp;si estoit&nbsp;en&nbsp;la place ou cil demandoit
le&nbsp;seint archevesqe.&nbsp;Qant seinz Brices l'oï,&nbsp;il&nbsp;li&nbsp;dist&nbsp;:&nbsp;"&nbsp;Se&nbsp;tu le&nbsp;vius conoistre,
regarde de&nbsp;loing,&nbsp;car&nbsp;il&nbsp;est
dervez,&nbsp;si&nbsp;le&nbsp;porras bien
reconoistre,&nbsp;car il est borgnes,&nbsp;et&nbsp;aussi regarde il vers&nbsp;le ciel com s'il fust dervez."&nbsp;Qant li povres&nbsp;hom
entendi ce,&nbsp;il ne l'en fu
gueres,&nbsp;einz&nbsp;ala tant qerant le&nbsp;seint home q'il&nbsp;l'ot trové,&nbsp;&nbsp;[ fol. 127c]&nbsp;et si fu touz gueriz de&nbsp;s'enfermeté.
Et&nbsp;seinz&nbsp;Martins&nbsp;vint
a&nbsp;seint Brice qi&nbsp;diacres estoit et&nbsp;&nbsp;parla en&nbsp;tel maniere&nbsp;:&nbsp;"Brices, dont
ne&nbsp;te samble je borgnes
et&nbsp;dervez&nbsp;?&nbsp;"&nbsp;Qant il l'oï, si en ot&nbsp;grant
honte,&nbsp;si&nbsp;comença a&nbsp;denoier a&nbsp;son pooir&nbsp;ceste parole c'onqes ne&nbsp;l'avoit dite.&nbsp;Dont li&nbsp;dist&nbsp;seinz Martins : "Mes&nbsp;orelles estoient pres
de&nbsp;ta&nbsp;bouche dementieres qe&nbsp;tu le deïs.&nbsp;Et
bien&nbsp;saces&nbsp;q'a paines m'a
otroié nostre Sires qe&nbsp;tu aies&nbsp;aprés moi&nbsp;l'eveschié,&nbsp;mes neqedent tu l'auras,&nbsp;si en soufferras
ançois molt d'aversitez&nbsp;et&nbsp;molt
de&nbsp;persecutions."&nbsp;Qant seinz
Brices l'oï,&nbsp;si&nbsp;l'en comença
a&nbsp;degaber et&nbsp;a&nbsp;dire&nbsp;:&nbsp;"Dont&nbsp;ne disoie je bien qe cis disoit soventes foiz dervees
paroles&nbsp;?&nbsp;"&nbsp;En&nbsp;tel maniere leidenga il sovent
le&nbsp;seint home par paroles,&nbsp;tant q'il&nbsp;fu
morz, si com vos avez oï conter
arriere.&nbsp;
Quant la&nbsp;citez fu sanz pastor
qi&nbsp;la&nbsp;governast,&nbsp;li&nbsp;citoien
eslurent&nbsp;seint Brice
a&nbsp;arcevesqe,&nbsp;car il estoit&nbsp;de&nbsp;seinte vie, encore fust il
orguilleus.&nbsp;Au&nbsp;trentisme an aprés ce&nbsp;q'il fu
ordenez a&nbsp;arcevesqe et&nbsp;mis en la
signorie,&nbsp;li&nbsp;vint uns granz&nbsp;anuiz
et&nbsp;uns granz blasmes,&nbsp;car une feme&nbsp;qi les dras
lavoit de&nbsp;sa&nbsp;mesnie fu&nbsp;enceinte&nbsp;et&nbsp;si acoucha
et&nbsp;ot un enfant&nbsp;et&nbsp;si&nbsp;se&nbsp;meintenoit cele en&nbsp;guise religieuse
par le semblant&nbsp;de&nbsp;ses vestemenz.&nbsp;Et qant cil de&nbsp;la
cité sorent&nbsp;qe cele estoit acouchie d'enfant,&nbsp;il furent&nbsp;molt irié&nbsp;et&nbsp;mout
corrociez,&nbsp;por ce q'il lor&nbsp;sambloit qe ele
estoit de molt bone&nbsp;vie,&nbsp;si&nbsp;mistrent tout le blasme&nbsp;et&nbsp;tout l'afere&nbsp;seur seint Brice&nbsp;et&nbsp;li&nbsp;voudrent tuit
ensemble corre seure por&nbsp;lapider et&nbsp;por ocirre
et&nbsp;si&nbsp;disoient&nbsp;:&nbsp;"La&nbsp;pitié del seint
home qi clers&nbsp;tu fus a&nbsp;fet celer molt longement tes males oevres
et&nbsp;ta&nbsp;grant luxure&nbsp;et&nbsp;Dex ne nos&nbsp;lest mes baisier tiels
meins,&nbsp;car eles ne&nbsp;sont mie dignes."&nbsp;Seinz Brices respondoit&nbsp;qanq'il pooit encontre et&nbsp;si&nbsp;disoit qe onqes&nbsp;teil chose ne&nbsp;li&nbsp;estoit avenue,&nbsp;mes com&nbsp;plus s'en escondissoit&nbsp;et&nbsp;cil meins l'en creoient,&nbsp;tant qe seinz Brices
dist,&nbsp;qant il vit&nbsp;q'il n'i porroit a&nbsp;eus durer en&nbsp;nule maniere,&nbsp;qe l'en li aportast l'enfant devant lui.&nbsp;Li
enfes fu aportez qi&nbsp;n'avoit qe&nbsp;.xxx.&nbsp;jorz.&nbsp;Qant&nbsp;&nbsp;[ fol. 127d]&nbsp; il fu mis devant le pueple&nbsp;qi la estoit assamblez et&nbsp;devant seint Brice,&nbsp;seinz Brices parla&nbsp;et si dist&nbsp;:&nbsp;
"&nbsp;Enfes,&nbsp;je&nbsp;te conjur par nostre Signor Jesu&nbsp;Crist le fil Deu qi est puissanz seur
tote creature&nbsp;qe tu dies&nbsp;devant
toz ceus qi ci sont assamblez apertement et&nbsp;sanz atarjance
se&nbsp;je t'engendrai."&nbsp;Tuit cil qi la estoient
se teurent&nbsp;et li enfes&nbsp;respondi par la&nbsp;volenté nostre Signor
a&nbsp;seint&nbsp;Brice&nbsp;
et&nbsp;si&nbsp;dist&nbsp;:&nbsp;"Tu&nbsp;n'ies mie mon pere."&nbsp;Dont&nbsp;conmença&nbsp;toz li
pueples a&nbsp;crier a&nbsp;seint Brice&nbsp;et&nbsp;a&nbsp;dire q'il li demandast qi son pere
estoit.&nbsp;Seinz Brices lor respondi
et&nbsp;si dist&nbsp;:&nbsp;"A&nbsp;moi&nbsp;n'en&nbsp;tient rien de&nbsp;ce demander ne enqerre.
Ce&nbsp;q'a moi en apertient ice li ai je
demandé&nbsp;et&nbsp;se
voz en volez autre chose savoir,
si&nbsp;le demandez."&nbsp;Dont dist li pueples qe ce avoit&nbsp;il
fait par enchanterie&nbsp;ne plus ne
seroit&nbsp;lor&nbsp;pasteur ne lor evesqe.&nbsp;Seinz
Brices qui&nbsp;mout estoit en grant angoisse de ce
que&nbsp;li&nbsp;pueples le&nbsp;demenoit en&nbsp;tel maniere&nbsp;prist charbons toz ardanz devant lui en&nbsp;sa
vesteüre,&nbsp;si&nbsp;les emporta tresq'a&nbsp;la&nbsp;sepouture seint Martin&nbsp;devant lui bien estreinz&nbsp;et qant il i&nbsp;parvint,&nbsp;il les geta jus ne onqes&nbsp;sa
vesteüre ne fu de&nbsp;noient brullee.&nbsp;Lors&nbsp;parla li evesqes
au pueple et&nbsp;si lor dist&nbsp;:&nbsp;"
Beaus&nbsp;signors, saciez qe noient
plus qe cis dras&nbsp;est empiriez ne maumis par le feu ne
par&nbsp;la&nbsp;flambe qi a&nbsp;lui est ajostee,&nbsp;si&nbsp;com vous&nbsp;avez
oï&nbsp;et&nbsp;veü,&nbsp;noient plus n'est mon cors&nbsp;conciez ne atouchiez par l'atochement de&nbsp;ceste feme."&nbsp;Cil ne l'en
voudrent croire&nbsp;por&nbsp;quanq'il avoient
veü,&nbsp;einz le&nbsp;trestrent et&nbsp;geterent
fors&nbsp;de&nbsp;la&nbsp;cité.&nbsp;
Einsint fu aemplie la parole seint&nbsp;Martin&nbsp;qi&nbsp;li dist q'il averoit
mout&nbsp;de&nbsp;paines et&nbsp;de&nbsp;adversitez en&nbsp;l'eveschié&nbsp;et&nbsp;en&nbsp;la
signorie.&nbsp;Qant seinz Brices fu&nbsp;
einsi getez de&nbsp;la cité de Torz&nbsp;et&nbsp;[chaciez], li&nbsp;citoien&nbsp;firent
arcevesqe de&nbsp;Justinien&nbsp;et&nbsp;seinz
Brices&nbsp;s'en ala a&nbsp;Rome a&nbsp;l'apostole,&nbsp;si&nbsp;li conta tout&nbsp;em&nbsp;plorant coment
l'oevre de&nbsp;lui estoit alee&nbsp;et&nbsp;si&nbsp;li dist qe ce estoit a&nbsp;bon
droit q'il avoit&nbsp;cest travail et&nbsp;ceste
peine,&nbsp;car il avoit molt&nbsp;&nbsp;[ fol. 128a]&nbsp;pechié&nbsp;envers seint Martin le
seint home&nbsp;et&nbsp;dites meintes
paroles qi&nbsp;li greverent&nbsp;et&nbsp;la&nbsp;ou il avoit
veües ses vertuz,&nbsp;ne&nbsp;les avoit&nbsp;il mie
creües.&nbsp;Qant cil de&nbsp;Tors sorent
qe seinz&nbsp;Brices estoit einsi
a&nbsp;Rome alez,&nbsp;il trestrent
a&nbsp;Justien lor arcevesqe&nbsp;et&nbsp;si&nbsp;li distrent q'il s'en&nbsp;alast aprés seint
Brice a&nbsp;Rome,&nbsp;si fust
encontre lui del&nbsp;tout,&nbsp;si com por lui meïsmes&nbsp;et&nbsp;s'il&nbsp;ce&nbsp;ne fesoit,&nbsp;bien seüst q'il le desposeroient.&nbsp;Dont issi Justiens de&nbsp;la cité de Tors&nbsp;et&nbsp;ala tant&nbsp;q'il vint
a&nbsp;Verziaus en Lombardie&nbsp;et&nbsp;la acoucha il malades,&nbsp;si&nbsp;morut par
la&nbsp;volentet&nbsp;nostre Signor.&nbsp;
Quant cil de Tors sorent
la&nbsp;novele&nbsp;de Justien qi mors estoit,&nbsp;il ne&nbsp;deguerpirent mie lor
grant&nbsp;felonie,&nbsp;einz remistrent Armense en la&nbsp;chaere et&nbsp;en la signorie.&nbsp;Et
seinz Brices qi&nbsp;en Rome estoit chantoit messe en la cité&nbsp;et&nbsp;ploroit por les mesfez
q'il avoit fez envers&nbsp;seint Martin.&nbsp;Qant vint
au&nbsp;septieme&nbsp;an,&nbsp;il s'en repaira par la
volenté de&nbsp;l'apostoile et&nbsp;par s'auctorité a&nbsp;la cité de&nbsp;Tors&nbsp;et&nbsp;ala tant q'il&nbsp;vint au&nbsp;chastel de&nbsp;Lodun,&nbsp;se&nbsp;s'i&nbsp;herberga une&nbsp;nuit.&nbsp;Et&nbsp;adonc&nbsp;estoit
Armenses&nbsp;molt malades de&nbsp;molt crueles fievres,&nbsp;si q'il rendi l'ame&nbsp;a&nbsp;mienuit.&nbsp;Et meintenant
q'il fu morz,
le&nbsp;sot seinz Brices par
avision,&nbsp;si&nbsp;dist a&nbsp;ses compaignons qi ensamble
o&nbsp;lui estoient&nbsp;:&nbsp;"Levez&nbsp;sus&nbsp;isnielement,&nbsp;si qe&nbsp;nos puissons
venir&nbsp;a&nbsp;tens a&nbsp;enfoïr&nbsp;l'arcevesqe de&nbsp;Tors."&nbsp;Lors s'esmurent et&nbsp;qant il vindrent a&nbsp;la porte
de&nbsp;Tors,&nbsp;si entrerent
dedenz&nbsp;et&nbsp;a&nbsp;cele eure
droit&nbsp;emportoit l'en l'arcevesqe
enfoïr qi morz&nbsp;estoit par l'autre porte
de&nbsp;la&nbsp;cité&nbsp;et&nbsp;mout&nbsp;de&nbsp;clers et&nbsp;d'autres genz aloient aprés por&nbsp;l'enfoïr.&nbsp;Et qant Armenses li&nbsp;arcevesqes&nbsp;fu
enfoïz,&nbsp;seinz Brices se
rassist en sa chaaire en pes,&nbsp;sanz ce qe nus
li&nbsp;contredeïst en&nbsp;nule maniere.&nbsp;
Aprés ce vesqi seinz
Brices&nbsp;.vii.&nbsp;anz mout preudom
et&nbsp;de&nbsp;mout&nbsp;seinte&nbsp;vie.&nbsp;Et qant il morut, si&nbsp;avoit il esté&nbsp;.xlvii.&nbsp;anz arcevesqes, encore&nbsp;eüst il ci dedenz eües les
persecutions et&nbsp;les&nbsp;peines qe&nbsp;je vos ai contees
et&nbsp;dites.&nbsp;Apriés&nbsp;&nbsp;[ fol. 128b]&nbsp;seins Brices, fu arcevesqes de&nbsp;Tors&nbsp;seinz&nbsp;Eustochies qi&nbsp;mout fu preudom
et&nbsp;de&nbsp;grant&nbsp;seinteé&nbsp;et&nbsp;maintint l'arcevesqié&nbsp;et&nbsp;la segnorie et&nbsp;son
pueple bien et&nbsp;honestement
a&nbsp;la&nbsp;loy&nbsp;et&nbsp;a&nbsp;l'onor nostre Signor Jesu Crist&nbsp;de&nbsp;la&nbsp;qui gloire nos puissons tuit
estre&nbsp;parçonier, ce nos otroit
Cil qi&nbsp;vit et&nbsp;reigne&nbsp;par tout le&nbsp;siecle des siecles&nbsp;!&nbsp;&nbsp;Amen&nbsp;
