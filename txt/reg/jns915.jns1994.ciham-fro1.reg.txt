&nbsp;[ fol. 167c]&nbsp;Ici coumence la&nbsp;vie mon signeur seint Alexis.&nbsp;En cel tens&nbsp;qe la&nbsp;loy nostre Signor&nbsp;estoit
creüe&nbsp;et&nbsp;essaucie&nbsp;et&nbsp;qe les
genz&nbsp;se penoient&nbsp;donques&nbsp;plus de&nbsp;bien
fere&nbsp;qu'il ores ne font,&nbsp;estoient empereor
a&nbsp;Rome Honoires&nbsp;et&nbsp;Archades qi piu
estoient&nbsp;envers nostre Signor Jesu
Crist&nbsp;et&nbsp;envers&nbsp;tote creature fermement
de&nbsp;cui tuit li&nbsp;bien&nbsp;vienent et&nbsp;nessent.&nbsp;Adonc avoit
en la cité&nbsp;de&nbsp;Rome un haut home.&nbsp;Eufamianus estoit apelez.&nbsp;Cil avoit la
poesté&nbsp;et&nbsp;la&nbsp;signorie&nbsp;desoz les empereors de&nbsp;tote
la&nbsp;cité&nbsp;et&nbsp;de tote&nbsp;la contree&nbsp;et&nbsp;mout estoit riches d'avoir&nbsp;et&nbsp;de granz possessions et&nbsp;de
chevaliers qui&nbsp;le servoient et&nbsp;de beles mesnies.&nbsp;Et
deseure&nbsp;tout ce amoit il nostre Signor
et&nbsp;cremoit&nbsp;devant tote creature.&nbsp;Feme avoit
de&nbsp;haute&nbsp;lignie,&nbsp;Aglaïse avoit non, mout bone
dame et&nbsp;mout amoit Deu&nbsp;et&nbsp;servoit de tot
son&nbsp;pooir et&nbsp;de&nbsp;tote sa cure.&nbsp;Nul enfant avoir&nbsp;[ fol. 167d]&nbsp;ne pooient&nbsp;dont mout estoient&nbsp;desconfortés&nbsp;et&nbsp;sovent en reclamoient nostre Signor.&nbsp;Eufamianus&nbsp;jeunoit chascun jor por l'amor nostre Signor tresq'a ore de none
et&nbsp;dont&nbsp;avoit en son palés fet metre trois tables&nbsp;ou
il asseoit les orphenins et&nbsp;les veves&nbsp;et&nbsp;les&nbsp;pelerins,&nbsp;les malades et&nbsp;les
povres.&nbsp;Et qant&nbsp;il avoient tuit mengié&nbsp;et&nbsp;il&nbsp;les avoit serviz
honorablement,&nbsp;il s'asseoit et&nbsp;si
mengoit&nbsp;pein et&nbsp;eve tant seulement.&nbsp;Sa feme l'ensivoit mout bien de fere bones oevres,&nbsp;si&nbsp;com cele
qi&nbsp;l'avoit a us et&nbsp;en costume et&nbsp;chascuns fesoit ses orissons a&nbsp;nostre Signor Jesu
Crist&nbsp;et&nbsp;si disoit&nbsp;:&nbsp;"Beaus Sire Dex,
soviegne&nbsp;toi de&nbsp;moi qe je sui t'ancele
et&nbsp;si&nbsp;me done tel&nbsp;fruit de&nbsp;mon mari&nbsp;qi&nbsp;puist conforter m'ame
et&nbsp;mon cors."&nbsp;Tel vie, com
je vos ai conté&nbsp;et&nbsp;dit,&nbsp;menoit Eufemianus&nbsp;et&nbsp;Aglaïs, la bone&nbsp;dame sa
feme,&nbsp;ne n'estoient mie despareil&nbsp;en lor
oevres,&nbsp;car se li uns fesoit bien,
li autres se voloit assez plus pener de&nbsp;bien fere.&nbsp;
Nostre Sires qi&nbsp;mout est pius
et&nbsp;misericors&nbsp;et&nbsp;qi ne deguerpist mie ceus&nbsp;qi de vrai cuer le
reclaiment et&nbsp;apelent&nbsp;oï&nbsp;la proiere de&nbsp;la&nbsp;dame,&nbsp;car ele
en&nbsp;charga un enfant qi&nbsp;mout fu de&nbsp;seinte vie,&nbsp;si&nbsp;com
vos orroiz avant retreire se&nbsp;voz volez oïr
et&nbsp;entendre.&nbsp;La dame porta son enfant&nbsp;tresq'au jor qe&nbsp;resons fu et&nbsp;droiture.&nbsp;Et
qant&nbsp;il fu nez, il fu mout
beaus,&nbsp;si en ot li peres&nbsp;et&nbsp;la&nbsp;mere mout grant
joie.&nbsp;Baptizier le&nbsp;firent et&nbsp;lever de
fons,&nbsp;si li mistrent non Alexis en baptesme.&nbsp;Li&nbsp;enfes crut
et&nbsp;amenda&nbsp;si&nbsp;com a&nbsp;Deu plot,&nbsp;tant q'il vint en aage&nbsp;de metre a&nbsp;escole.&nbsp;Li peres et&nbsp;la&nbsp;mere
le&nbsp;firent&nbsp;aprendre par grant cure et&nbsp;par grant
diligense,&nbsp;car il l'amoient plus qe chose qi&nbsp;soit el monde.&nbsp;Il sot gramaire et&nbsp;rectorique
et&nbsp;divinité,&nbsp;tant q'il fu sages
enfes&nbsp;et&nbsp;bien doctrinez de&nbsp;totes bones costumes.&nbsp;Il cremi
Deu et&nbsp;ama si come son Creatour&nbsp;et&nbsp;son
celestiel Pere.&nbsp;Il ne se desvoia mie de&nbsp;droite voie, ce est de bien fere.&nbsp;Ainz ensivi&nbsp;del tout
en tout la doctrine del&nbsp;Euvangile.&nbsp;
Quant il fu en&nbsp;plein eage,&nbsp;ce est&nbsp;&nbsp;[ fol. 168a]&nbsp;qu'il fu sages et&nbsp;entendans de&nbsp;tote chose,&nbsp;Eufemianus apela sa feme&nbsp;et&nbsp;si li dist&nbsp;:&nbsp;"Donons feme a&nbsp;nostre fil,&nbsp;si acroistra
nostre lignie."&nbsp;Qant&nbsp;la&nbsp;dame oï la&nbsp;parole
de&nbsp;son mari, ele en fu si&nbsp;lie&nbsp;q'ele en&nbsp;cheï a&nbsp;ses piez
de&nbsp;joie,
si&nbsp;dist&nbsp;:&nbsp;"Nostre Sires te&nbsp;puisse
esforcier de&nbsp;fere les noces de&nbsp;mon&nbsp;chier fil&nbsp;et&nbsp;si qe je le voie&nbsp;et&nbsp;m'ame s'en esleece&nbsp;et&nbsp;Il&nbsp;li doinst bone volenté
de&nbsp;conforter les povres et&nbsp;les besoigneus d'aumosnes droiturieres&nbsp;!&nbsp;"&nbsp;Si com il&nbsp;le
deviserent, si le firent,&nbsp;car
Eufimianus fist esposer a&nbsp;son fil
une&nbsp;pucele qi&nbsp;de roial lignie estoit&nbsp;et&nbsp;furent&nbsp;assamblez par mariage el&nbsp;mostier
Monsigneur Seint Boniface&nbsp;qi encore est en&nbsp;la&nbsp;cité de
Rome.&nbsp;Qant il furent revenuz&nbsp;del
mostier&nbsp;et&nbsp;menez en la chambre
qui&nbsp;mout estoit richement apareillie et&nbsp;encortinee de dras
de&nbsp;soie de&nbsp;diverses manieres,&nbsp;grant feste i&nbsp;ot tout le&nbsp;jour et&nbsp;grant&nbsp;joie,&nbsp;car Eufemianus&nbsp;et&nbsp;sa feme estoient&nbsp;si liez&nbsp;de ce q'il veoient lor fil
de&nbsp;si&nbsp;grant beauté&nbsp;et&nbsp;de si sage et&nbsp;de ce
qu'il estoit de tel&nbsp;aage qu'il avoit
pris feme&nbsp;q'il ne
savoient qe fere peüssent de&nbsp;joie.&nbsp;Qant
vint&nbsp;a&nbsp;la&nbsp;vespree,&nbsp;Eufemianus dist a&nbsp;son fil&nbsp;:&nbsp;"Beaus
fiuz,&nbsp;va gesir en&nbsp;la chambre ensemble
o&nbsp;ta feme."&nbsp;Dont entra li jovenceaus
en&nbsp;la&nbsp;chambre,&nbsp;si&nbsp;trova s'espose seant
seur un&nbsp;siege. Et&nbsp;il li dona un anel d'or et&nbsp;une
cheinture envolepee en un drap de&nbsp;soie et&nbsp;si li&nbsp;dist&nbsp;:&nbsp;"Prenez ces
choses, si les gardez&nbsp;et&nbsp;nostre Sires&nbsp;serra entre nous
deus tant com Lui plera.&nbsp;Ce sera la ramembrance de&nbsp;moi
a&nbsp;vous."&nbsp;Et&nbsp;encore li dist il une autre privee parole
qe&nbsp;la&nbsp;pucele entendi bien et&nbsp;retint.&nbsp;Dont
issi&nbsp;Alexis li jovenceaus fors
de&nbsp;la chambre,&nbsp;si&nbsp;prist or et&nbsp;argent coiement tant com
lui&nbsp;plot&nbsp;et&nbsp;se departi d'entre les genz si qe nus&nbsp;ne le sot et&nbsp;fors
de&nbsp;la&nbsp;sale&nbsp;et&nbsp;ala fors
de&nbsp;la cité&nbsp;a&nbsp;cele eure.&nbsp;Si ala tant q'il
vint a&nbsp;Chaples.&nbsp;La&nbsp;trova il une naciele, si entra dedenz&nbsp;et&nbsp;naja&nbsp;tant qu'il vint a&nbsp;la
cité de&nbsp;Magine.&nbsp;Dont issi&nbsp;li
jovenceaus de&nbsp;sa nacele,&nbsp;si encontra&nbsp;genz qi bestes menoient
chargies,&nbsp;si&nbsp;entra&nbsp;ensemble o&nbsp;eus en&nbsp;la cité&nbsp;et&nbsp;ala&nbsp;tant q'il vint&nbsp;au&nbsp;mostier Ma Dame Seinte Marie.&nbsp;La&nbsp;vit&nbsp;&nbsp;[ fol. 168b]&nbsp;il une ymage en forme de crucefis qi&nbsp;onques n'avoit esté fete de&nbsp;meins d'ome,&nbsp;einz l'avoit nostre Sires
donee a&nbsp;Agabaron le&nbsp;roi
en&nbsp;sa&nbsp;cité.&nbsp;Dont vendi li enfes&nbsp;totes les choses qu'il avoit aportees et&nbsp;si&nbsp;departi
et&nbsp;dona tout a&nbsp;povres et&nbsp;a&nbsp;besoigneus.&nbsp;Et ses
dras vendi il meesmement,&nbsp;si acheta plus povres&nbsp;et&nbsp;le remanant departi il
et&nbsp;dona, si com il le sot mius
emploier por l'amor nostre
Signor,&nbsp;et&nbsp;dont&nbsp;ala il en l'atrie nostre Dame ensemble o&nbsp;les&nbsp;autres povres querant les aumosnes&nbsp;et&nbsp;ce qe l'en
li donoit repartoit il erranment&nbsp;por Deu a&nbsp;ceus qi mestier en
avoient.&nbsp;Del&nbsp;tout en&nbsp;tout avoit mis en nostre
Signor&nbsp;sa pensee&nbsp;et&nbsp;estoit en&nbsp;orissons et&nbsp;en&nbsp;pensees bones
et&nbsp;en jeunes assiduelment.&nbsp;
La nuit q'il fu issuz einsint de&nbsp;la cité com je
vos ai conté&nbsp;et&nbsp;dit,&nbsp;le&nbsp;qist l'en et&nbsp;demanda ﻿partout,&nbsp;mes&nbsp;l'en ne le pout trover, car il n'i estoit mie.&nbsp;La&nbsp;grant joie fu retornee en
tristece.&nbsp;Li&nbsp;peres qi si dolenz estoit q'il ne savoit
q'il&nbsp;peüst fere&nbsp;l'envoia partout qerre a&nbsp;sa&nbsp;mesnie,&nbsp;tant qe une partie en&nbsp;vint en&nbsp;la&nbsp;cité ou li jovenceaus
estoit.&nbsp;La&nbsp;le troverent il&nbsp;et&nbsp;si&nbsp;li donerent l'aumosne ensemble
o&nbsp;les autres povres,&nbsp;mes onques ne le&nbsp;reconurent.&nbsp;Li&nbsp;seinz
hom les conoissoit&nbsp;bien,&nbsp;si&nbsp;en looit nostre Signor
et&nbsp;si disoit&nbsp;:&nbsp;"Beaus Sire qui l'aumosne me fes reçoivre&nbsp;de&nbsp;ma mesnie proprement&nbsp;por ton seintime non,&nbsp;je renç graces a&nbsp;Toi qi ies&nbsp;vrais&nbsp;Dex pius
et&nbsp;misericors et&nbsp;secorables." Cil&nbsp;qi le
jovencel qeroient retornerent arriere a&nbsp;Rome,&nbsp;si&nbsp;noncierent au&nbsp;signor et&nbsp;distrent q'il&nbsp;trover ne&nbsp;le pooient.&nbsp;Sa mere&nbsp;demenoit si grant duel qe nus
ne le&nbsp;porroit raconter ne dire&nbsp;et&nbsp;gisoit toute&nbsp;estendue a&nbsp;terre et&nbsp;disoit
q'ele ne&nbsp;s'en leveroit tresq'a tant q'ele auroit de son fil oï&nbsp;aucunes
noveles.&nbsp;Ses barons n'avoit&nbsp;geü a&nbsp;li tresce qe ses fiuz avoit esté engendrez,&nbsp;einz s'astenoient de&nbsp;lor volentez fere,&nbsp;por ce
qe&nbsp;li enfes fust plesanz a&nbsp;nostre Signor&nbsp;et&nbsp;en ses oevres ententis.
&nbsp;[ fol. 168c]&nbsp;Einsint fu seinz Alexis en&nbsp;l'atrie&nbsp;nostre Dame en la&nbsp;cité&nbsp;.xvii.&nbsp;anz&nbsp;ne n'osoit entrer en l'eglisse
por&nbsp;ce qu'il cuidoit qu'il n'en fust mie dignez,&nbsp;tant qe ce vint une nuit qe li ymage nostre Dame s'aparut au secretein de l'eglise,&nbsp;si li dist&nbsp;:&nbsp;"Fai entrer ceenz l'ome Deu
qi&nbsp;la&nbsp;fors&nbsp;est,&nbsp;car il est dignes d'avoir
le regne Diu&nbsp;del ciel.&nbsp;S'orisson est oïe
devant nostre&nbsp;Signor&nbsp;et&nbsp;li seinz Esperiz repose ensamble&nbsp;o&nbsp;lui&nbsp;et&nbsp;la resplendisseur de&nbsp;son
viaire est&nbsp;aussint devant les angeles veüe
conme&nbsp;la clartés del soleil est veüe seur la
face&nbsp;de&nbsp;la Terre."&nbsp;Qant l'ymage ot
einsint dit&nbsp;et&nbsp;parlé, ele se
departi de&nbsp;celui&nbsp;et&nbsp;cil
issi&nbsp;fors de l'eglisse por querre le seint
home.&nbsp;Il n'en pot mie trover,&nbsp;car n'en savoit le&nbsp;non ne ne le conoissoit par enseigne&nbsp;nule, si
repeira arriere et&nbsp;proia a&nbsp;nostre&nbsp;Signor qu'il li demostrast&nbsp;et&nbsp;ensignast par&nbsp;sa&nbsp;misericorde&nbsp;et&nbsp;nostre Sires li fist, car une&nbsp;voiz vint, si li dist&nbsp;:&nbsp;"Cil qi siet defors l'eglisse a&nbsp;l'uis plus proceinz, ce est li hom Deu&nbsp;qe&nbsp;tu demandes."&nbsp;Lors
retorna arriere&nbsp;cil, si trova seint Alexis defors l'uis fesant
ses orissons,&nbsp;si com cil qi a&nbsp;autre&nbsp;chose n'avoit s'entente.&nbsp;Dont le&nbsp;prist cil
par&nbsp;la&nbsp;mein, si le mena dedenz
l'eglisse&nbsp;et&nbsp;puis&nbsp;li&nbsp;demanda mout docement qi&nbsp;il
estoit&nbsp;et&nbsp;de quel contree.&nbsp;Seinz
Alexis li&nbsp;respondi et&nbsp;dist q'il
estoit uns mout povres hom&nbsp;pechierres.&nbsp;Cil dist qe povres n'estoit il&nbsp;mie mout ne&nbsp;pechierres,&nbsp;einz estoit riches
et&nbsp;pleinz de&nbsp;la grace nostre&nbsp;Signor.&nbsp;Dont&nbsp;s'assemblerent genz a&nbsp;lor paroles&nbsp;et&nbsp;li
secreteins lor conta coment l'ymage de nostre Dame
li avoit fet aler qerre cel seint&nbsp;home et&nbsp;amener en&nbsp;l'eglisse.&nbsp;
Quant seinz Alexis&nbsp;vit
et&nbsp;sot qu'il&nbsp;estoit einsint coneüs
et&nbsp;depueplez&nbsp;par tote la contree&nbsp;et&nbsp;par toute&nbsp;la cité de&nbsp;ses
oevres,&nbsp;il issi fors de&nbsp;la cité&nbsp;qi avoit non
Edesse sanz congié
prendre,&nbsp;si s'en ala en une autre vile qi Laudesse&nbsp;estoit apelee.&nbsp;La ne
revout il demorer,&nbsp;einz entra en une nef par qoi il
voloit&nbsp;&nbsp;[ fol. 168d]&nbsp;aler a&nbsp;Tharse, une cité de Cilicie,&nbsp;et si dist&nbsp;par lui meïsmes qe la&nbsp;iroit il por ce c'on&nbsp;ne&nbsp;l'i conoissoit mie.&nbsp;Qant il fu
entrez&nbsp;en&nbsp;la nef et&nbsp;li&nbsp;voiles fu tenduz,&nbsp;uns
vens&nbsp;de&nbsp;terre le&nbsp;parti et&nbsp;sevra mout tost del
port&nbsp;et&nbsp;tant les porta a&nbsp;grant force q'il
vindrent&nbsp;a&nbsp;la cité de&nbsp;Rome par la riviere del Toivre.&nbsp;La issi seinz
Alexis a&nbsp;terre&nbsp;et&nbsp;si&nbsp;dist :&nbsp;"Ce saces&nbsp;nostre Sires&nbsp;qe je n'enterrai en autre meson qu'en la mon pere."&nbsp;Lors s'en ala toute&nbsp;la
rue,&nbsp;si&nbsp;com cil qi bien savoit la voie.&nbsp;Dont avint
si&nbsp;la chose q'il encontra son&nbsp;pere qi revenoit del
palés l'empereor&nbsp;et&nbsp;ensemble o&nbsp;lui granz genz de sa mesnie.&nbsp;Qant
seinz Alexis le vit,&nbsp;il parla
a&nbsp;lui&nbsp;et&nbsp;&nbsp;si&nbsp;li&nbsp;dist aussint com uns povres
hom&nbsp;:&nbsp;"Serz&nbsp;Deu, aies de&nbsp;moi merci et&nbsp;pitié&nbsp;
et&nbsp;misericorde qi sui povres et&nbsp;besoigneus
et&nbsp;si&nbsp;me herberge en&nbsp;ta meson et&nbsp;done del relief
de&nbsp;ta table&nbsp;qe nostre Sires voelle beneïr ta&nbsp;vie&nbsp;et&nbsp;si te&nbsp;doinst le&nbsp;regne
des cius et&nbsp;voelle garder &nbsp;et&nbsp;raemplir
de&nbsp;sa misericorde un fil&nbsp;qe tu as&nbsp;qui est en&nbsp;pelerinage."&nbsp;Qant Eufemianus&nbsp;oï parler de&nbsp;son fil,&nbsp;il se pensa
qu'il herbergeroit celui qi estranges estoit.&nbsp;Dont
fist&nbsp;venir seint Alexi en&nbsp;sa
meson por l'amistié&nbsp;de&nbsp;son fil et&nbsp;si dist
a&nbsp;ses serjanz&nbsp;:&nbsp;"Li
queus&nbsp;de&nbsp;vous voudra servir cest povre home
estrange,&nbsp;il sera frans toz les jors de sa vie &nbsp;et&nbsp;li&nbsp;donrai en messon rente
assise."&nbsp;Li&nbsp;uns respondi et&nbsp;si&nbsp;dist:&nbsp;"Sire,&nbsp;je servirai
volentiers&nbsp;a&nbsp;cest besoigneus home a&nbsp;vostre
volenté&nbsp;si com vos dites."&nbsp;Eufemianus li&nbsp;dist :&nbsp;"Fai lui&nbsp;un grabat por son lit fere iluec, desoz ce&nbsp;degré&nbsp;devant l'entree de&nbsp;ma chambre,&nbsp;si qe,
qant&nbsp;je enterrai dedenz et&nbsp;istrai fors, qe je le voie&nbsp;et&nbsp;si garde bien qe&nbsp;tu ne&nbsp;le corroces
en&nbsp;nule&nbsp;maniere&nbsp;et&nbsp;si
voel encore q'il siece et&nbsp;menguce a&nbsp;ma
table."&nbsp;
Einsint com vos m'oez conter et&nbsp;dire,&nbsp;fu seinz
Alexis herbergiez en la meson son pere.&nbsp;Et&nbsp;sa mere gisoit
en&nbsp;son&nbsp;lit malade qi onques puis qu'il se parti&nbsp;de&nbsp;lui ne fu levee,&nbsp;einz ploroit
et&nbsp;menoit&nbsp;chascun jor dolor por son fil&nbsp;dont ele ne savoit nule novele.&nbsp;La feme seint Alexis&nbsp;es-&nbsp;[ fol. 169a]&nbsp;-toit toz tens devant la&nbsp;dame
et&nbsp;si&nbsp;disoit&nbsp;:&nbsp;"Je&nbsp;n'istrai jamés fors de&nbsp;ceenz tant com je vive,&nbsp;einz tendrai chaesté,&nbsp;si com la
torterele qui&nbsp;vet querant par bone volenté
son&nbsp;malle&nbsp;par mons et&nbsp;par terres qant ele n'en
a&nbsp;mie.&nbsp;Aussint garderai je et&nbsp;atendrai tant qe
je&nbsp;saurai qe li miens mariz est devenuz."&nbsp;Cele&nbsp;vie
menoit sa feme,&nbsp;tele vie menoit sa&nbsp;mere.&nbsp;Assez ert l'une et&nbsp;l'autre amere.&nbsp;Seinz&nbsp;Alexis estoit en&nbsp;la meson
et&nbsp;menoit mout seinte vie.&nbsp;La mesnie son pere qi&nbsp;ne le
conoissoient&nbsp;et&nbsp;qi cuidoient
qe ce fust uns povres mendiz&nbsp;li
fesoient mout sovent mout d'anuiz&nbsp;et&nbsp;de&nbsp;hontes.&nbsp;Cil qi&nbsp;les escuieles
et&nbsp;les hanas&nbsp;lavoient&nbsp;li
getoient les laveüres seur la&nbsp;teste et&nbsp;le cuidoient
esmovoir en&nbsp;ire,&nbsp;mes li&nbsp;seinz hom qi&nbsp;tout ce soffroit por l'amor
nostre Signor veoit et&nbsp;savoit qe ce estoit
oevre&nbsp;de&nbsp;deable,&nbsp;si le soffroit a&nbsp;grant joie
et&nbsp;en grant&nbsp;pacience,&nbsp;car s'il
vousist, tout ce li fust mout&nbsp;tost
amendé,&nbsp;car&nbsp;ce estoient meesmement&nbsp;ses serz qi&nbsp;ce li
fesoient.&nbsp;Ceste vie et&nbsp;ceste choses souffri seinz Alexis en la meson son
pere&nbsp;einsint&nbsp;.xvii.&nbsp;anz n'onqes
nus ne li sot par&nbsp;non ne ne reconut ne ne sot qi il fu,&nbsp;tant&nbsp;qe&nbsp;ce vint au&nbsp;tens qe&nbsp;nostre Sires vout
reçoivre la siue arme et&nbsp;metre en joie parmenable&nbsp;por la paine q'il avoit en la
vanité&nbsp;de&nbsp;cest siecle por l'amor nostre Signor
sostenue.&nbsp;Li seinz hom sot bien le jor qu'il devoit
morir et&nbsp;departir de&nbsp;ceste mortel vie,&nbsp;si&nbsp;apela
celui qi&nbsp;le servoit, si&nbsp;li dist q'il li baillast parchemin et&nbsp;enque et&nbsp;pene por
escrire.&nbsp;Cil li quist erranment qe nule chose ne li&nbsp;osoit contredire.&nbsp;Dont prist seinz Alexis le&nbsp;parchemin,
si escrist tote sa vie&nbsp;et&nbsp;conment&nbsp;il avoit
alé&nbsp;et&nbsp;esploitié&nbsp;et&nbsp;coment il estoit&nbsp;departiz as noces de sa&nbsp;feme
et&nbsp;coment il li&nbsp;avoit doné l'anel d'or&nbsp;et&nbsp;la ceinture
envolepee en&nbsp;une piece de drap de&nbsp;soie.&nbsp;Et si escrist&nbsp;les fez
de&nbsp;son pere et&nbsp;de sa mere por ce q'il seüssent q'il lor fiuz estoit.&nbsp;Qant il ot tout escrit,
il rebailla a&nbsp;celui l'enque et&nbsp;la
pene,&nbsp;mes&nbsp;la chartre ne li bailla il mie, einz la tint en&nbsp;sa&nbsp;mein tote ploïe.&nbsp;Einsint
remest la chose&nbsp;tresq'au diemence&nbsp;qe li apostoiles et&nbsp;li empe-&nbsp;[ fol. 169b]&nbsp;-reor estoient au mostier&nbsp;pour oïr le service.&nbsp;Et qant la&nbsp;messe fu&nbsp;chantee
droitement&nbsp;aprés le&nbsp;postcommunion,&nbsp;fu oïe une voiz&nbsp;qi
dist&nbsp;:&nbsp;"Venez a&nbsp;moi tuit cil
qi&nbsp;traveilliez&nbsp;et&nbsp;qi charchiez estes&nbsp;et&nbsp;je vos referai
et&nbsp;assoagerai de&nbsp;voz peines."&nbsp;Tuit cil qi&nbsp;el
mostier&nbsp;estoient orent poor&nbsp;et&nbsp;s'esbahirent.&nbsp;Qant
il&nbsp;oïrent la&nbsp;voiz qi parloit en&nbsp;tel voie
et&nbsp;en&nbsp;teil&nbsp;maniere,&nbsp;il se&nbsp;lessierent cheoir
a&nbsp;terre de&nbsp;poor,&nbsp;si
distrent&nbsp;:&nbsp;"Kyrie
eleyson&nbsp;!&nbsp;"&nbsp;Aprés ce qu'il&nbsp;orent einsint
dit,&nbsp;la&nbsp;voiz recomença
a&nbsp;dire&nbsp;:&nbsp;"Qerez l'ome Deu&nbsp;et&nbsp;si&nbsp;li&nbsp;proiez q'il proit por Rome."&nbsp;
Ce remest&nbsp;et&nbsp;trespassa
einsint cel jor&nbsp;qant li&nbsp;empereor et&nbsp;li&nbsp;apostoiles
meesmement &nbsp;et&nbsp;tuit cil de la
cité estoient si esbahiz por la voiz q'il avoient
oïe q'il&nbsp;ne savoient qu'il
peüssent feire.&nbsp;Seinz&nbsp;Alexis
estoit a&nbsp;la meson son pere malades&nbsp;et&nbsp;rendoit jor et&nbsp;nuit a&nbsp;nostre
Signor graces&nbsp;assiduelment et&nbsp;loenges&nbsp;et&nbsp;li requeroit merci et&nbsp;pardon
de ses pechiez&nbsp;et&nbsp;qu'il li otroiast&nbsp;a avoir vie parmenable.&nbsp;Qant vint
au&nbsp;joesdi a&nbsp;la matinee, il rendi l'ame&nbsp;et&nbsp;li
seint&nbsp;angele l'emporterent es&nbsp;cieus a&nbsp;grant
joie&nbsp;et&nbsp;a&nbsp;grant leesche.&nbsp;La vespree s'assemblerent&nbsp;li&nbsp;dui empereor&nbsp;et&nbsp;li clergiez de&nbsp;la cité pour&nbsp;aler qerre le seint
home,&nbsp;si come la voiz lor&nbsp;avoit dit
et&nbsp;enseignie.&nbsp;Si&nbsp;com il s'apareilloient por ce
feire qu'il devoient,&nbsp;il oïrent&nbsp;la
voiz q'il devant avoient oïe&nbsp;et&nbsp;si&nbsp;lor dist&nbsp;qu'en la&nbsp;meson Eufemien estoit li
cors.&nbsp;Donc&nbsp;parlerent il a&nbsp;Eufemien&nbsp;et&nbsp;si&nbsp;li
distrent&nbsp;:&nbsp;"Tu&nbsp;as en ta meson la haute grace
et&nbsp;la signorie&nbsp;et&nbsp;si ne la nos as mie
demostree&nbsp;?&nbsp;"&nbsp;Eufemiens&nbsp;lor respondi et&nbsp;dist&nbsp;:&nbsp;"Ce sace nostre Sires qe
je&nbsp;mie n'en i&nbsp;sai."&nbsp;Lors apela celui qi&nbsp;deseure tote&nbsp;sa&nbsp;mesnie estoit, si li dist&nbsp;:&nbsp;"Sez tu li quieus&nbsp;de
ma mesnie a&nbsp;tel grace&nbsp;?&nbsp;"&nbsp;Cil respondi :&nbsp;"Je n'en&nbsp;conois
mie."&nbsp;Dont comanderent li empereor&nbsp;q'en alast a&nbsp;la
meson Eufemien qerre l'ome&nbsp;nostre Signor.&nbsp;Eufemiens envoia devant&nbsp;en
sa meson por apareillier les sieges et&nbsp;por&nbsp;fere beau luminaire
et&nbsp;embraser encens a&nbsp;oés ceus qi i&nbsp;vendroient,&nbsp;car tele estoit la&nbsp;costume adonc.&nbsp;Einsint
le firent li serjant&nbsp;com il lor estoit comandé.&nbsp;Dont vint Eufe-&nbsp;[ fol. 169c]&nbsp;-miens&nbsp;et cil qi le seint home qeroient&nbsp;ensanble o&nbsp;lui a&nbsp;sa&nbsp;meson.&nbsp;La seinte dame, la mere seint&nbsp;Alexis,
sozhauça le sidoine qi&nbsp;devant une fenestre estoit ou ele gisoit
et&nbsp;si&nbsp;dist&nbsp;:&nbsp;"Qieus
resons&nbsp;est ce et&nbsp;qieus noise et&nbsp;de qoi sont cez
paroles&nbsp;?&nbsp;"&nbsp;Sa brus qi devant li estoit li disoit tout
ce&nbsp;q'ele veoit&nbsp;et&nbsp;qe la avoit grant assemblee&nbsp;de&nbsp;genz.&nbsp;Li
serjanz qui seint Alexi
gardoit&nbsp;dist a Eufemien son signor
devant toz ceus&nbsp;qi la estoient&nbsp;:&nbsp;"Je ai veü
l'ome qe vos me comandastes a&nbsp;garder fere mout seintes
oevres,&nbsp;car il se fesoit acomenier chascun diemence&nbsp;ne
ne mengoit de&nbsp;pein chascun jor qe&nbsp;.ii.&nbsp;onces et&nbsp;grant abstinence avoit
en&nbsp;lui meïsmes d'eve q'il n'en bevoit se&nbsp;mout peu non&nbsp;tote la semeine ne ne dormoit
jor ne nuit,&nbsp;einz estoit toz tens en orissons&nbsp;et&nbsp;en proieres.&nbsp;Li&nbsp;pluiseur
de&nbsp;la jovene mesnie de ceens&nbsp;le&nbsp;gaboient&nbsp;et&nbsp;assailloient par paroles et&nbsp;il
ne&nbsp;se corroçoit onques ne ne s'esmovoit en ire.&nbsp;Or est morz et&nbsp;trespassez de ceste
vie."&nbsp;
Quant Eufemianus oï
ce,&nbsp;il corut&nbsp;mout isnielement la ou li
cors&nbsp;gisoit,&nbsp;si le comença a&nbsp;hucier,&nbsp;mes&nbsp;il n'i trova ne voiz ne
parole.&nbsp;Lors le descovri,&nbsp;si vit qe&nbsp;li seinz hom avoit
le&nbsp;viaire&nbsp;aussint cler com uns angeles
et&nbsp;aussint&nbsp;resplendissanz&nbsp;et&nbsp;en&nbsp;sa mein tenoit une chartre q'il
avoit escrite.&nbsp;Eufemiens tendi
ses&nbsp;meins a&nbsp;la&nbsp; chartre,&nbsp;por ce q'il&nbsp;la
voloit prendre et&nbsp;lire,&nbsp;mes li seinz hom la tenoit si fermement q'il ne li&nbsp;pooit
oster ne partir de&nbsp;la&nbsp;mein por chose q'il peüst feire.&nbsp;Qant ce vit&nbsp;Eufemiens,&nbsp;il repaira as empereors arriere et&nbsp;si lor
dist&nbsp;:&nbsp;"Nos avons trové celui
que&nbsp;nos querons."&nbsp;Dont lor conmença a&nbsp;conter
la&nbsp;vie&nbsp;qe&nbsp;li seinz hom avoit&nbsp;.xvii.&nbsp;anz demenee en&nbsp;sa meson&nbsp;et&nbsp;ore estoit morz&nbsp;et&nbsp;tenoit en sa mein&nbsp;une chartre
q'il ne li pooit oster ne avoir tant&nbsp;qu'il l'eüst leüe.&nbsp;Qant ce oïrent li empereor, il&nbsp;conmanderent c'on feïst
un haut lit atorner&nbsp;mout richement&nbsp;et&nbsp;si meïst l'en le&nbsp;cors
deseure.&nbsp;Qant ce fu fet, il murent de&nbsp;la ou il
estoient&nbsp;et&nbsp;ensemble o&nbsp;eus li apostoiles
et&nbsp;tuit li senat&nbsp;de Rome&nbsp;et&nbsp;granz pueples aussint,&nbsp;si&nbsp;vindrent
a&nbsp;la meson Eufemien ou li seinz
cors&nbsp;&nbsp;[ fol. 169d]&nbsp;gisoit.&nbsp;Dont parlerent li empereor tout&nbsp;em&nbsp;plorant, si
distrent&nbsp;:&nbsp;"Seinz hom qi ci gis,&nbsp;encore soions nos pecheors,&nbsp;si somes
nos empereors&nbsp;et&nbsp;ci est li
apostoiles qi peres est as crestiens, done cele
chartre qe nos saçons qi tu&nbsp;ies et&nbsp;q'ele
senefie."&nbsp;Tantost ovri seinz
Alexis&nbsp;sa mein&nbsp;et&nbsp;lor lessa aler la chartre q'il
devant&nbsp;ne voloit baillier a&nbsp;son
pere.&nbsp;Donc&nbsp;la&nbsp;baillierent li empereor a&nbsp;un clerc, si&nbsp;li conmanderent&nbsp;a&nbsp;lire.&nbsp;Tuit cil qi
la estoient se teurent et&nbsp;li&nbsp;clers lut la chartre tote outre
et&nbsp;esponst oiant touz.&nbsp;
Quant Eufemiens qi peres
estoit&nbsp;seint Alexi oï les
paroles qe&nbsp;ses&nbsp;bons fiuz avoit escrites,&nbsp;il se
leva&nbsp;toz droiz de&nbsp;son siege,&nbsp;si comença bien
a&nbsp;fere&nbsp;semblant d'ome dolent,&nbsp;car il despeça
totes&nbsp;ses vesteüres&nbsp;et&nbsp;si detrest toz ses cheveus&nbsp;et&nbsp;se lessa
cheoir parmi le cors tout plorant&nbsp;et&nbsp;criant a&nbsp;longue alaine
et&nbsp;si disoit&nbsp;:&nbsp;"Hee&nbsp;!&nbsp;Mes&nbsp;tres doz fiuz, por qoi avez vos si&nbsp;corrocié&nbsp;m'ame&nbsp;?&nbsp;Et&nbsp;por qoi
avez vos mis si&nbsp;grant&nbsp;duel en mon cuer toz les jorz de [ma]&nbsp;vie&nbsp;?&nbsp;Beaus&nbsp;fiuz douz,&nbsp;je&nbsp;cuidoie parler a&nbsp;toi&nbsp;por savoir&nbsp;qi tu fusces,&nbsp;mes, las, chetis, non ferai,&nbsp;car&nbsp;je&nbsp;te&nbsp;voi mort ne
riens ne me respons.&nbsp;Beaus fiuz qi estoiez le confort de ma viellece,&nbsp;qe dirai je&nbsp;et&nbsp;quel duel porrai je
demener&nbsp;por&nbsp;toi toz les jorz
de&nbsp;ma&nbsp;vie&nbsp;?&nbsp;"&nbsp;Lors se
pasma&nbsp;et&nbsp;devint aussi pailes come cendre.&nbsp;
Aprés vint la&nbsp;mere qi&nbsp;meinte grant&nbsp;doleur
avoit demenee por lui et&nbsp;sostenue.&nbsp;Qant ele sot qe ce
estoit&nbsp;ses fiuz qi&nbsp;la estoit morz,&nbsp;ne&nbsp;fu mie gas de&nbsp;la
doleur q'ele comença a&nbsp;fere,&nbsp;car ele
coumença ses dras a&nbsp;descirer&nbsp;et&nbsp;a&nbsp;derrompre,&nbsp;aussint com li lions fet la roiz
qant il est atrapez desoz par les veneors&nbsp;et&nbsp;ses cheveus&nbsp;meesmement desrompoit ele a&nbsp;ses
meins&nbsp;come forsenee&nbsp;et&nbsp;regardoit a&nbsp;la foïe vers le&nbsp;ciel
et&nbsp;a&nbsp;la foïe vers le pueple qi entor li estoit, si lor disoit&nbsp;:&nbsp;"Beles
genz, car me lessiez&nbsp;por Deu aler
veoir mon fil a&nbsp;cui l'esperance&nbsp;estoit de ma vie
et&nbsp;cui je aletai de&nbsp;mes mameles."&nbsp;Qant ele avoit ce
dit, ele se referoit&nbsp;enmi le piz et&nbsp;redemenoit une
doleur si des-&nbsp;[ fol. 170a]&nbsp;-mesuree,&nbsp;car ele se rescrioit a&nbsp;hautes&nbsp;vois&nbsp;et&nbsp;si&nbsp;disoit&nbsp;:&nbsp;"Vous toz et&nbsp;toutes qi&nbsp;ci estes assamblez,&nbsp;et&nbsp;plorez ensemble o&nbsp;moi et&nbsp;demenez doleur,&nbsp;por ce
qe mes fiuz a&nbsp;esté&nbsp;.xvii.&nbsp;anz en&nbsp;ma meson ne ne le conut nus hom&nbsp;qe ce&nbsp;fust Alexis, l'esperance de&nbsp;ma vie.&nbsp;Si serf&nbsp;le leidengoient ne ne savoient
qui il estoit&nbsp;ne ne le conissoient."&nbsp;Dont se rescrioit a&nbsp;hautes
voiz aprés et&nbsp;disoit&nbsp;:&nbsp;"Beaus
fiuz qui lumiere estoiez de&nbsp;mes iols,&nbsp;coment te
peüs&nbsp;tu&nbsp;celer en la meson ton pere si loing
termine&nbsp;?&nbsp;"&nbsp;Lors baisoit le cors, si disoit&nbsp;:&nbsp;"Beaus&nbsp;fiuz, por qoi avez vos einsint
ovré&nbsp;vers&nbsp;moi&nbsp;?&nbsp;Vouz veiés vostre
pere et&nbsp;moi chascun&nbsp;jor plorer por vos&nbsp;et&nbsp;si ne
vos descovriez&nbsp;mie ne n'aviez pitié ne
misericorde de nos&nbsp;!&nbsp;"&nbsp;A&nbsp;ceus qi&nbsp;la&nbsp;chastioient
et&nbsp;confortoient disoit&nbsp;ele&nbsp;:&nbsp;"Lessiez moi ma&nbsp;grant dolor demener,
car&nbsp;je l'ai assez de&nbsp;qoi fere."&nbsp;
Dont recomençoit sa&nbsp;doleur a&nbsp;fere&nbsp;la feme seint Alexi qi a&nbsp;hauz criz&nbsp;crioit
et&nbsp;ploroit et&nbsp;avoit totes ses&nbsp;vesteüres
derroutes et&nbsp;si disoit&nbsp;:&nbsp;"Lasse, ore a&nbsp;primes sui je deguerpie, or sui je veve&nbsp;!&nbsp;Cui
garderai je?&nbsp;Mes ne atenderai&nbsp;nule chose se&nbsp;ploremenz non toz les jorz
de&nbsp;ma&nbsp;vie."&nbsp;Li peuples qi&nbsp;la estoient assemblez
et&nbsp;la genz s'esbahissoient
et&nbsp;esmerveilloient mout durement de&nbsp;ce q'il
veoient et&nbsp;si&nbsp;ploroient&nbsp;por&nbsp;la&nbsp;dolor q'il veoient fere au pere
et&nbsp;a&nbsp;la mere&nbsp;et&nbsp;a&nbsp;la feme seint Alexi.&nbsp;Dont comanderent&nbsp;li dui
empereor c'on aportast le lit sor qoi&nbsp;li&nbsp;seinz hom gisoit
enmi la&nbsp;cité&nbsp;et&nbsp;si
firent&nbsp;partout noncier et&nbsp;dire
q'il avoient trové l'ome Deu
q'il avoient quis.&nbsp;Tuit revenoient encontre le seint
cors,&nbsp;homes,&nbsp;femes,&nbsp;et&nbsp;cil qi enferm estoient de
lor maladies&nbsp;et&nbsp;languereus i&nbsp;guerissoient de&nbsp;lor
enfermetez.&nbsp;Li muel i&nbsp;ravoient lor paroles,&nbsp;li avugle lor
veües,&nbsp;li liepreus i&nbsp;estoient mondez,&nbsp;li&nbsp;dervé i&nbsp;guerissoient.&nbsp;Ces miracles veoient
et&nbsp;ooient li&nbsp;dui empereor qi meesmement portoient le cors del seint
home,&nbsp;mes si grant presse i&nbsp;avoit q'il ne
pooient&nbsp;avant aler&nbsp;ne
de&nbsp;la&nbsp;place le seint cors removoir.&nbsp;Dont comanderent li&nbsp;dui piu em-&nbsp;[ fol. 170b]&nbsp;-pereor,&nbsp;Honoires&nbsp;et&nbsp;Archadies,&nbsp;q'on gietast&nbsp;or et&nbsp;argent en
la&nbsp;place,&nbsp;por ce qe&nbsp;li&nbsp;pueples&nbsp;entendist
au&nbsp;reçoivre&nbsp;et&nbsp;la
presse en fust aclaroïe.&nbsp;
Einsint fu la chose fete,&nbsp;mes onqes&nbsp;a&nbsp;l'or ne&nbsp;a&nbsp;l'argent ne tendirent,&nbsp;einz se traioient pres del cors de&nbsp;quanqu'il pooient,&nbsp;mes neporqant s'efforcierent tant li dui empereor
et&nbsp;li haut&nbsp;home qu'a grant peine
et&nbsp;a&nbsp;grant angoisse&nbsp;l'emporterent au mostier Seint
Boneface.&nbsp;La le mistrent tout chantant hymnes
et&nbsp;loenges a&nbsp;nostre Signor.&nbsp;Dont firent
fere&nbsp;le&nbsp;monument seint Alexis&nbsp;et&nbsp;d'or et&nbsp;d'argent&nbsp;et&nbsp;de&nbsp;pierres precieuses en l'eglisse.&nbsp;La l'enfoïrent
et&nbsp;mistrent a&nbsp;si grant honor,&nbsp;com&nbsp;il devoient
fere.&nbsp;Et la a&nbsp;fet nostre Sires&nbsp;meint beau miracle et&nbsp;fet
encore tresq'a&nbsp;hui cest jor.&nbsp;Ce fu au disieme jor del
mois&nbsp;de&nbsp;julie&nbsp;qe Honores&nbsp;et&nbsp;Archadies estoient&nbsp;empereor de&nbsp;Rome.&nbsp;De&nbsp;la
sepouture au&nbsp;seint cors issoient unes aussi doces odors&nbsp;com de&nbsp;piument.&nbsp;Et se aucuns requiert&nbsp;aïde a&nbsp;nostre Signor par vraie creance,&nbsp;nostre Sires li&nbsp;otroie&nbsp;par la proiere
seint&nbsp;Alexi,&nbsp;car li
seinz hom aïde a&nbsp;toz ceus qui&nbsp;ont esperance en nostre Signor.&nbsp;Et bien
est&nbsp;droiz qe qi nostre Signor sert ententivement&nbsp;et&nbsp;par fin corage qu'il en ait
tel merite qu'il i&nbsp;peire,&nbsp;car qi bon signor sert
bonne merite atent&nbsp;et&nbsp;qi
mauvés le siert&nbsp;si s'en repent sovent.&nbsp;Seinz Alexis
servi&nbsp;bon&nbsp;signor,&nbsp;qant il se tint as comandemenz&nbsp;et&nbsp;a&nbsp;la&nbsp;loy&nbsp;nostre Signor.&nbsp;Dont la&nbsp;plus grant&nbsp;partie de ceus qi&nbsp;ore sont s'eslongent&nbsp;et&nbsp;servent autre signor q'il ne deveroient,
ce est&nbsp;au deable.&nbsp;Et cil qi a&nbsp;tel signor se tienent&nbsp;en auront lor deserte tele qu'il en iront&nbsp;en infer ou&nbsp;il en sofferront tormenz et&nbsp;paines qi toz tens
duerront, si com les Escriptures le
tesmoignent&nbsp;qi verité dient.&nbsp;Et
cil qi nostre Signor serviront&nbsp;et&nbsp;a&nbsp;ses&nbsp;conmandemenz se tendront,&nbsp;il
auront la&nbsp;joie parmenable ensemble o&nbsp;les angeles,&nbsp;o&nbsp;les archangeles et&nbsp;o&nbsp;les martyrs&nbsp;et&nbsp;o&nbsp;les confessors et&nbsp;o&nbsp;les virges&nbsp;si grant qe nus ne la&nbsp;&nbsp;[ fol. 170c]&nbsp;porroit conter ne dire.&nbsp;A&nbsp;cele joie deveroit chascuns hom penser
tout&nbsp;adés et&nbsp;entendre&nbsp;et&nbsp;la nos doinst parvenir nostre&nbsp;Sires Jesu&nbsp;Criz qi vit et&nbsp;regne
parmenablement par tout le siecle des siecles sanz&nbsp;fin.&nbsp;Amen.
