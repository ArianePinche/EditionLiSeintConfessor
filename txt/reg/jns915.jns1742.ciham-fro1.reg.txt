&nbsp;[ fol. 157a]&nbsp;Ci comence la&nbsp;vie de&nbsp;saint&nbsp;Jerosme.&nbsp;Seinz Jerosmes&nbsp;fu&nbsp;nez
de&nbsp;haute&nbsp;lignie,&nbsp;d'un&nbsp;chastel&nbsp;qi fu&nbsp;apelez Stridons,&nbsp;si estoit en la&nbsp;marche Dalmasse&nbsp;et&nbsp;de Pannonie,&nbsp;mes il&nbsp;est destruit
grant tens a,&nbsp;si come sont pluseurs autres viles qi ja furent
de&nbsp;grant noblece.&nbsp;Li&nbsp;peres seint Jerome
eut a&nbsp;non Eusebius qi&nbsp;mout fu preudom et&nbsp;sages.&nbsp;Li filz&nbsp;l'ensivi mout bien de science,&nbsp;si com
voz porroiz oïr et&nbsp;entendre.&nbsp;Qant seinz Jeromes&nbsp;fu&nbsp;enfes, il
deguerpi son pere,&nbsp;por&nbsp;ce q'il
voloit&nbsp;ensivre la seinte Euvangile.&nbsp;Il vint
au&nbsp;rivage de&nbsp;la&nbsp;mer par la&nbsp;volenté nostre
Signor,&nbsp;si&nbsp;entra en&nbsp;une nef qi&nbsp;a&nbsp;droit cours le
porta&nbsp;a&nbsp;la&nbsp;cité de Rome.&nbsp;Et
qant il&nbsp;i&nbsp;fu venuz, il ala&nbsp;au&nbsp;mostier
monsigneur seint
Pere&nbsp;et&nbsp;seint&nbsp;Pol,&nbsp;les apostres nostre Signor.&nbsp;La aprist il&nbsp;premiers greu
et&nbsp;latin par&nbsp;grant diligence&nbsp;et&nbsp;si&nbsp;ensivi
la&nbsp;loy nostre Signor del tout en&nbsp;tout molt benignement&nbsp;et&nbsp;fu ordenez a&nbsp;prestre
et&nbsp;fez chardonaus en la cité de&nbsp;Rome.&nbsp;Et en sa
jovenece fu&nbsp;il ensigniez et&nbsp;apris et&nbsp;doctrinez
de&nbsp;toz les hauz mestres qi i&nbsp;estoient adonc.&nbsp;Il sot greu et&nbsp;latin et&nbsp;ebreu
et&nbsp;araboi&nbsp;et&nbsp;caldeu,&nbsp;plus c'on ne porroit conter ne dire.&nbsp;De Rome se&nbsp;departi
il,&nbsp;si&nbsp;s'en ala en Jerusalem.&nbsp;La&nbsp;fu&nbsp;il petit
de&nbsp;tens, si&nbsp;s'en
ala,&nbsp;car&nbsp;il&nbsp;se pensa q'il voudroit
vivre en&nbsp;tel&nbsp;maniere qe s'arme ne fust dampnee&nbsp;et&nbsp;estre pres&nbsp;de&nbsp;la
ou&nbsp;nostre Sires fu couchiez et&nbsp;levez,&nbsp;si&nbsp;vint a&nbsp;l'evesqe de&nbsp;la&nbsp;cité,&nbsp;si&nbsp;li
requist q'il&nbsp;li&nbsp;donast la&nbsp;parosse de&nbsp;l'eglisse de&nbsp;Bethleem
por&nbsp;la&nbsp;estorer une eglisse ou&nbsp;il peüst arrester toz&nbsp;les
jorz de sa vie.&nbsp;Li&nbsp;evesqes li otroia molt&nbsp;&nbsp;[ fol. 157b]&nbsp;benignement,&nbsp;si com il ot droit.&nbsp;Dont&nbsp;fist seinz Jeromes une eglisse en Bethleem&nbsp;ou il mist preudes&nbsp;omes ensamble o&nbsp;lui en&nbsp;confrarie
qi&nbsp;vesquissent ensamble o&nbsp;lui desouz la&nbsp;riule des
apostres.&nbsp;La&nbsp;translata il&nbsp;les&nbsp;livres ebrieus en&nbsp;latin&nbsp;et&nbsp;Daniel de&nbsp;caldeu&nbsp;en&nbsp;latin&nbsp;et&nbsp;le viez testament et&nbsp;le
novel,&nbsp;si&nbsp;com&nbsp;nos l'avons encore
escrit.&nbsp;Mout fu seinz&nbsp;Jeromes preudom
et&nbsp;de&nbsp;grant science et&nbsp;mout&nbsp;enlumina seinte
eglisse,&nbsp;car il&nbsp;translata&nbsp;d'ebreu en&nbsp;latin
les&nbsp;.xii.&nbsp;prophetes et&nbsp;le psautier aussint et&nbsp;mout mena
seinte vie.&nbsp;Ne&nbsp;porroit estre qe nuz hom racontast toz
ses&nbsp;fez, car&nbsp;trop&nbsp;seroit longue
chose,&nbsp;mes&nbsp;je vos&nbsp;dirai un miracle q'il avint en l'eglisse ou&nbsp;il arrestoit ensamble
o&nbsp;ses freres, si com&nbsp;je&nbsp;vos
ai&nbsp;devant dit, en&nbsp;Bethleem si&nbsp;com je&nbsp;l'oï&nbsp;raconter as religieus
homes qi i&nbsp;furent&nbsp;et&nbsp;einsint comence&nbsp;:&nbsp;
Un&nbsp;jor avint qe, la&nbsp;ou
messires&nbsp;seinz Jeroimes
estoit&nbsp;a&nbsp;la&nbsp;leçon&nbsp;c'om list devant les
freres si&nbsp;com&nbsp;il est&nbsp;encore costume,&nbsp;qe uns granz
lions&nbsp;entra en l'encloistre,&nbsp;la&nbsp;ou&nbsp;li frere
seoient&nbsp;qi clochoit a&nbsp;trois piez por le qart q'il
avoit malade.&nbsp;Qant li frere le&nbsp;virent,&nbsp;il furent mout espoentez&nbsp;et&nbsp;por&nbsp;la&nbsp;poor q'il&nbsp;en orent, s'en&nbsp;tornerent il li pluiseur en&nbsp;fuies.&nbsp;Seinz
Jeroimes ne&nbsp;le dota mie,&nbsp;einz ala encontre aussint com
se ce fust&nbsp;uns hostes qi&nbsp;li venist por herbergier&nbsp;et&nbsp;li&nbsp;lions vint devant lui, si&nbsp;li mostra la&nbsp;plante
de&nbsp;son&nbsp;pié ou&nbsp;il avoit la&nbsp;bleceüre.&nbsp;Dont apela
seinz Jeroimes ses freres, si&nbsp;lor conmanda q'il li
lavassent le&nbsp;pié mout&nbsp;docement&nbsp;et&nbsp;si quisissent por quel&nbsp;chose
il&nbsp;clochoit,&nbsp;si&nbsp;troverent qe&nbsp;li&nbsp;lions estoit
bleciez&nbsp;d'un estoc, si&nbsp;estoit li&nbsp;fuz remes dedenz
la&nbsp;plaie.&nbsp;Seinz Jeroimes li&nbsp;fist
treire et&nbsp;si&nbsp;l'asouaga et&nbsp;gueri
en&nbsp;meïsmes l'eure.&nbsp;Li&nbsp;lions deguerpi tote la
maniere de&nbsp;sa&nbsp;felonie&nbsp;et&nbsp;si demora en la meson aussint&nbsp;come une beste
dontee.&nbsp;Qant ce&nbsp;vit seinz&nbsp;Jeroimes,
il&nbsp;parla a&nbsp;ses freres&nbsp;et&nbsp;si&nbsp;dist&nbsp;:&nbsp;"Beaus&nbsp;signor,
or&nbsp;esgardez qele oevre cis lions&nbsp;nos&nbsp;porroit faire qi&nbsp;a&nbsp;nostre Signor fust plesans&nbsp;&nbsp;[ fol. 157c]&nbsp;et pourfitable,&nbsp;car,&nbsp;si com je croi,&nbsp;nostre&nbsp;Sires qi puissanz estoit de&nbsp;lui guerir ne&nbsp;l'envoia mie ci tant seulement por&nbsp;la
garisson&nbsp;de&nbsp;son pié&nbsp;com por
la&nbsp;demostrance q'il nos&nbsp;aidast en&nbsp;nostre
service."&nbsp;Dont respondirent&nbsp;li frere mout humlement
et&nbsp;si&nbsp;distrent&nbsp;:&nbsp;"Beaus&nbsp;peres, tu sez bien qe nostre asne
qi&nbsp;la&nbsp;busche&nbsp;soloit aporter auroit mestier d'une
garde&nbsp;qui a&nbsp;lui fust ententive,&nbsp;car nos
resoignons&nbsp;mout qe aucune cruele beste
ne&nbsp;le&nbsp;devore&nbsp;qi&nbsp;nos en&nbsp;face damage.&nbsp;Et por&nbsp;ce,&nbsp;s'il te plest,&nbsp;comande a&nbsp;cest lion q'il prenge
garde a&nbsp;cest&nbsp;asne et&nbsp;si&nbsp;le&nbsp;meint en pasture et&nbsp;si&nbsp;le gart a&nbsp;l'aler
et&nbsp;au venir en meson,&nbsp;car ce nos samble la&nbsp;miudre chose
a&nbsp;fere."&nbsp;Einsint le&nbsp;fist&nbsp;seinz Jeroimes,&nbsp;car&nbsp;il comanda au lion
q'il&nbsp;gardast l'asne par grant
diligense.&nbsp;Et&nbsp;il&nbsp;si&nbsp;fist a&nbsp;guise de&nbsp;bon pasteur&nbsp;et&nbsp;en quel c'onqes&nbsp;leu qe li&nbsp;asnes alast em&nbsp;pasture, estoit li lions ensamble o&nbsp;lui&nbsp;et&nbsp;si&nbsp;li&nbsp;fu bons desfenderres
et&nbsp;bons aidierres s'il en eüst mestier,&nbsp;qant&nbsp;li asnes revenoit en&nbsp;meson por&nbsp;fere s'oevre&nbsp;qi ja l'avoit a&nbsp;costume mout bien,&nbsp;et&nbsp;li lions&nbsp;ensamble
o&nbsp;lui.&nbsp;Tant ala einsi la&nbsp;chose qe&nbsp;li lions remena son asne en pasture
un&nbsp;jor q'il avoit ja ceste oevre grant piece
demenee.&nbsp;Dont avint qe granz talenz de&nbsp;dormir prist au&nbsp;lion q'il se coucha et&nbsp;endormi&nbsp;mout
fermement si come sa&nbsp;nature li aportoit et&nbsp;ensignoit.&nbsp;Si com
li&nbsp;lions dormoit&nbsp;en&nbsp;tel maniere,&nbsp;il avint qe
marcheant&nbsp;passerent par iluec qi por huile acheter s'en&nbsp;alerent en Egypte.&nbsp;Qant il virent
l'asne&nbsp;tout seul en la pasture&nbsp;et&nbsp;sanz
garde,&nbsp;il&nbsp;le&nbsp;pristrent,
si&nbsp;l'en&nbsp;menerent par
felenesse&nbsp;covoitise.&nbsp;Aprés ce petit d'eure s'esveilla li&nbsp;lions qi&nbsp;ne savoit mot de&nbsp;son
domache.&nbsp;Et&nbsp;lors comença a&nbsp;querre l'asne qi&nbsp;li
estoit en&nbsp;garde charchiez.&nbsp;Et qant il ne&nbsp;le pot trover&nbsp;en
la pasture, il fu mout dolenz et&nbsp;pleinz
de&nbsp;grant angoisse,&nbsp;si comença a&nbsp;aler une&nbsp;grant piece
del jor amont et&nbsp;aval, sus
et&nbsp;jus, tot muiant por ce q'il voloit trover&nbsp;la beste q'il avoit perdue.&nbsp;Et qant il
vit&nbsp;qe&nbsp;trover ne&nbsp;la&nbsp;porroit en&nbsp;nule maniere&nbsp;et&nbsp;qu'il en avoit
l'esperance perdue,&nbsp;il vint&nbsp;&nbsp;[ fol. 157d]&nbsp;a la&nbsp;porte de&nbsp;l'abeïe sanz l'asne&nbsp;et arresta&nbsp;defors ne n'osa mie entrer dedenz por le
mesfet q'il fet avoit,
si&nbsp;com il soloit entrer,&nbsp;qant&nbsp;il ramenoit l'asne
de&nbsp;la&nbsp;pasture.&nbsp;Qant seinz&nbsp;Jeroimes&nbsp;et&nbsp;li frere de&nbsp;la meson
virent le&nbsp;lion arrester a&nbsp;la porte de&nbsp;l'abeïe
sanz l'asne&nbsp;et&nbsp;q'il&nbsp;avoit tant atargié q'il n'estoit revenuz a&nbsp;droite heure,&nbsp;si&nbsp;com il
soloit,&nbsp;il cuidierent q'il eüst ocis lor asne&nbsp;et&nbsp;mengié&nbsp;et&nbsp;por&nbsp;ce&nbsp;ne li
voudrent doner&nbsp;tel viande com il&nbsp;soloient doner, einz li&nbsp;disoient: "Va&nbsp;t'en
et&nbsp;si&nbsp;mengue la partie qi&nbsp;t'est remese del asne
qe&nbsp;tu as ocis, si&nbsp;raempliz
ta&nbsp;glotonie&nbsp;!&nbsp;"&nbsp;Et encore&nbsp;deïssent il
ce,&nbsp;il ne le savoient mie certainnement&nbsp;se&nbsp;li&nbsp;lions avoit fet le&nbsp;mal qu'il&nbsp;sus li metoient.&nbsp;Et por&nbsp;ce savoir s'esmurent&nbsp;ne sei qanz des freres, si s'en alerent a&nbsp;la&nbsp;pasture ou li lions soloit l'asne mener,&nbsp;si&nbsp;qistrent d'une part
et&nbsp;d'autre, s'il ja par aventure trovassent aucune enseigne ou
aucune trace del sanc de&nbsp;lor beste,&nbsp;mes onqes&nbsp;tant ne sorent qerre q'il en
peüssent trover&nbsp;enseignes ne noveles.&nbsp;Dont le
noncierent&nbsp;einsi a&nbsp;seint
Jeroime.&nbsp;Qant il l'oï, il parla, si
dist&nbsp;:&nbsp;"Beaus freres,&nbsp;je voz proi qe&nbsp;vos&nbsp;soffrez em&nbsp;pes le domache
de&nbsp;l'asne&nbsp;et&nbsp;si ne&nbsp;leidengiez ne enchaciez cest
lion,&nbsp;mes donez&nbsp;lui sa&nbsp;viande tele com il&nbsp;la&nbsp;soloit
avoir&nbsp;et&nbsp;si&nbsp;le
norrissiez q'il ne defaille.&nbsp;Si alez el&nbsp;bois
et&nbsp;tailliez la buische, si&nbsp;com vos
soliez,&nbsp;si atelez le lion el leu de&nbsp;l'asne, si&nbsp;la noz
atrera."&nbsp;Einsint le firent li frere com seinz&nbsp;Jeroimes lor conmanda.&nbsp;Li lions
fu&nbsp;remis&nbsp;en la&nbsp;porte, si&nbsp;rot sa
grace&nbsp;et&nbsp;aloit
chascun&nbsp;jor au bois ensamble o&nbsp;un des freres ou&nbsp;ensamble&nbsp;.ii.&nbsp;et&nbsp;el leu de&nbsp;l'asne lor
aportoit&nbsp;et&nbsp;atreioit busche.&nbsp;
Einsint esploita par ne sai combien de tens,&nbsp;tant qe&nbsp;un
jour&nbsp;vint q'il ot oevre
lessie.&nbsp;Adont&nbsp;s'esmut par la volenté nostre
Signor si&nbsp;com&nbsp;je cuit.&nbsp;Encore fust il mue beste, si&nbsp;s'en ala&nbsp;a&nbsp;la
champaigne por enquerre s'il sauroit&nbsp;ja&nbsp;par aventure
noveles de&nbsp;son compaignon.&nbsp;Dont cercha par toz les angles del&nbsp;bois et&nbsp;fosses&nbsp;et&nbsp;qarrieres et&nbsp;ala tant q'il
fu&nbsp;&nbsp;[ fol. 158a]&nbsp;mout lassez et&nbsp;q'il vint en un haut leu&nbsp;qi estoit el&nbsp;comun chemin.&nbsp;Qant il fu la venuz mout
traveilliez&nbsp;et&nbsp;molt
angoisseus&nbsp;de&nbsp;la voie,&nbsp;il resgarda si&nbsp;loing com il
onqes&nbsp;pot environ lui,&nbsp;si&nbsp;vit homes qi
chameus&nbsp;charchiez amenoient et&nbsp;devant tote&nbsp;la
rote&nbsp;venoit li asnes&nbsp;et&nbsp;por ce q'il estoit trop loing&nbsp;por lui
conoistre,&nbsp;se&nbsp;mist il a&nbsp;la&nbsp;voi encontre.&nbsp;Costume est
en&nbsp;cele region qe, qant marcheant&nbsp;meinent
chameus por aporter granz fes de&nbsp;lonteignes contrees, q'il ont un asne qui&nbsp;porte en&nbsp;son col une corde a&nbsp;qoi&nbsp;li chamel
sont&nbsp;liiez,&nbsp;si s'en vet devant
et&nbsp;li chamel le sivent&nbsp;tout soef le&nbsp;pas li uns aprés l'autre sanz issir&nbsp;
de&nbsp;voie&nbsp;et&nbsp;einsint
sivoient adés l'asne&nbsp;li&nbsp;chamel&nbsp;solonc ceste
costume.&nbsp;Qant li marcheanz virent le&nbsp;lion et&nbsp;il&nbsp;l'aproismierent, il orent
grant&nbsp;poor.&nbsp;Li&nbsp;lions reconut l'asne,&nbsp;si comença a&nbsp;muire&nbsp;mout
durement&nbsp;et&nbsp;lors&nbsp;lor corut
seure, mes&nbsp;il n'en&nbsp;bleça nul&nbsp;ne&nbsp;ne fist mal
de&nbsp;lor cors ne&nbsp;grevance,&nbsp;car li&nbsp;marcheanz
deguerpirent&nbsp;totes lor choses,&nbsp;si&nbsp;s'enfoïrent por la poour&nbsp;de&nbsp;la&nbsp;beste q'il veoient venir grant et&nbsp;hisdeuse.&nbsp;Et
si&nbsp;com il s'en fuioient,
li&nbsp;lions mujoit et&nbsp;si&nbsp;feroit la&nbsp;terre de&nbsp;sa keue mout
durement.&nbsp;Li chamel qi charchiez estoient erent molt&nbsp;espoentez.&nbsp;Lors les acuelli li lions, si&nbsp;les enmena devant lui et&nbsp;chaça&nbsp;tant q'il vindrent&nbsp;atout l'asne a&nbsp;l'abeïe.&nbsp;Qant il vindrent a&nbsp;la&nbsp;porte
et&nbsp;li frere&nbsp;les virent, il alerent
a&nbsp;seint&nbsp;Jeroime, si&nbsp;li distrent.&nbsp;Qant il oï ceste novele,&nbsp;il&nbsp;issi&nbsp;fors,&nbsp;si&nbsp;conmanda a&nbsp;ovrir les
portes et&nbsp;puis&nbsp;si&nbsp;dist&nbsp;:&nbsp;"Descharchiez nos ostes des fes qe&nbsp;il&nbsp;portent,&nbsp;puis lor donez a&nbsp;mengier&nbsp;et&nbsp;aprés&nbsp;esgarderons qe nostre Sires voudra
a&nbsp;nous&nbsp;demostrer,&nbsp;qi si&nbsp;serf somes, de&nbsp;ceste chose demostrer&nbsp;et&nbsp;fere."&nbsp;Li&nbsp;frere firent ce q'il
conmanda&nbsp;et&nbsp;atornerent mout bien les chameus
et&nbsp;aaisierent.&nbsp;Li&nbsp;lions comença a&nbsp;aler molt
liement&nbsp; par tout l'encloistre de&nbsp;l'abeïe,&nbsp;si se&nbsp;coucha devant chascun frere,&nbsp;aussi com s'il
vousist dire q'il n'avoit mie faite la
felonie c'on li avoit&nbsp;sus&nbsp;mise.&nbsp;Qant
ce&nbsp;virent li frere, il firent
lor&nbsp;peneance por&nbsp;la&nbsp;cruiauté del blasme dont il&nbsp;l'avoient reté a&nbsp;tort,&nbsp;car&nbsp;adont estoient moine
piu et&nbsp;doz&nbsp;ne ne savoient mie
tant de&nbsp;&nbsp;[ fol. 158b]&nbsp;mal,&nbsp;come il sevent ores.&nbsp;

Li&nbsp;frere seint Jeroime disoient
del&nbsp;lion&nbsp;:&nbsp;"Veez&nbsp;ici nostre pasteur qe nos&nbsp;dampnions
si cruelment com&nbsp;se&nbsp;ce fust uns devorrieres&nbsp;et&nbsp;nostre Sires
nos&nbsp;a&nbsp;demostré mout beau miracle,&nbsp;por ce qu'il&nbsp;fust de&nbsp;cest blasme escusez."&nbsp;Seinz
Jeroimes&nbsp;qi&nbsp;bien savoit ce qe a&nbsp;avenir estoit
de&nbsp;ceste&nbsp;chose dist a&nbsp;ses freres&nbsp;:&nbsp;"Apareilliez qe&nbsp;vos&nbsp;aiez viandes a&nbsp;oés ceus qi&nbsp;vendront, si qu'il&nbsp;soient
receüz honorablement,&nbsp;si com l'en&nbsp;doit ostes
recevoir."&nbsp;Il firent einsint com&nbsp;lor&nbsp;seint pere lor
conmandoit,&nbsp;car&nbsp;il ne trespassassent mie de&nbsp;legier
obedience.&nbsp;Qant tot ce&nbsp;fu&nbsp;fet et&nbsp;atorné,&nbsp;uns
messages vint qi lor dist&nbsp;et&nbsp;anonça q'il
avoit hostes a&nbsp;la porte qi voloient veoir le&nbsp;pere
de&nbsp;la&nbsp;meson.&nbsp;Seinz Jeroimes comanda
c'on ovrist la porte, si les&nbsp;lessast&nbsp;l'en a&nbsp;lui venir.&nbsp;Cil entrerent enz&nbsp;tot&nbsp;honteus, encore fussent il mandé.&nbsp;Et tantost com il virent
seint Jeroime,&nbsp;il&nbsp;li cheïrent&nbsp;as&nbsp;piez, si&nbsp;li proierent merci et&nbsp;pardon del&nbsp;mesfet q'il fet avoient.&nbsp;Seinz
Jeroimes&nbsp;les redreça et&nbsp;si&nbsp;lor&nbsp;dist
et&nbsp;amonesta q'il&nbsp;une&nbsp;autre foiz ne
feïssent tele oevre,&nbsp;mes preïssent lor choses
et&nbsp;les autrui lessassent ne&nbsp;ne les covoitassent.&nbsp;Dont lor fist
rendre&nbsp;lor chameus a&nbsp;totes lor charges qe&nbsp;onques&nbsp;riens n'en fu detrete.&nbsp;Dont parlerent li&nbsp;marcheanz tuit a&nbsp;une
voiz&nbsp;et&nbsp;si&nbsp;distrent&nbsp;:&nbsp;"Beaus&nbsp;
pere, nos te&nbsp;prions&nbsp;qe&nbsp;tu&nbsp;a&nbsp;oés le&nbsp;luminaire&nbsp;de&nbsp;l'eglisse fere et&nbsp;a&nbsp;oés les besoignes des freres
de&nbsp;ceste meson&nbsp;faciez prendre
la&nbsp;moitié&nbsp;de&nbsp;l'uile qe noz chameus
aporterent,&nbsp;car nos&nbsp;savons bien certeinement qe&nbsp;nos&nbsp;&nbsp;[ fol. 158c]&nbsp;plus alames en&nbsp;Egypte&nbsp;por nostre utilité&nbsp;qe por l'utilité
de&nbsp;marcheandise."&nbsp;Seinz Jeroimes
lor respondi&nbsp;et&nbsp;dist : "Vos n'avez mie requis&nbsp;droiture&nbsp;et&nbsp;leide chose seroit qe nos qi
devons&nbsp;avoir pitié des genz et&nbsp;misericorde
et&nbsp;aidier&nbsp;a&nbsp;lor besoing et&nbsp;doner del nostre&nbsp;vos grevissions
et&nbsp;preïssons del vostre de qoi nos n'avons&nbsp;nule soffrete."&nbsp;Dont respondirent
li&nbsp;marcheanz&nbsp;a&nbsp;seint
Jeroime&nbsp;et&nbsp;si&nbsp;distrent&nbsp;:&nbsp;"Nos ne mengerons
ceenz ne&nbsp;ne prenderons nules de&nbsp;totes&nbsp;nos choses,&nbsp;tresq'atant qe vos&nbsp;auroiz
conmandé&nbsp;a&nbsp;fere ce qe nos vos proierons,&nbsp;ce&nbsp;est que&nbsp;vos preigniez la moitié de&nbsp;l'uile&nbsp;qe nos chameus ont
aportee.&nbsp;Et&nbsp;aprés vos avons nos&nbsp;en&nbsp;covenant
et&nbsp;otroions qe nos et&nbsp;nostre oir&nbsp;donrons a&nbsp;vos
et&nbsp;a&nbsp;ceus qi&nbsp;aprés vos vendront&nbsp; a&nbsp;oés
l'eglisse de&nbsp;ceste meson chascun an une&nbsp;mesure d'uile."&nbsp;Lors fist seinz
Jeroimes ausint&nbsp;conme a&nbsp;force
reçoivre l'uile qe&nbsp;li marcheans&nbsp;li&nbsp;
donerent.&nbsp;Et puis si&nbsp;mengierent li&nbsp;marcheanz et&nbsp;reciurent
la&nbsp;beneïçon seint Jerosme.&nbsp;Puis pristrent lor choses et&nbsp;lor chameus, si&nbsp;s'en repeirierent en lor contrees.
Ceste chose avint en la&nbsp;cité de&nbsp;Bethleem,&nbsp;si&nbsp;com cil
de la vile le&nbsp;racontent.&nbsp;Bethleem fu
la cité en qoi&nbsp;nostre Sires,
li&nbsp;Sauveres de&nbsp;tot le monde,
fu&nbsp;nez de&nbsp;la&nbsp;Virge,&nbsp;si&nbsp;com li prophete l'avoient&nbsp;devant prononcié,&nbsp;et&nbsp;la fu mis en&nbsp;la creche.&nbsp;Et adont estoit la&nbsp;creche aornee et&nbsp;d'or et&nbsp;d'argent,&nbsp;si com seinz Antoines
le raconte.&nbsp;Et la servoit seinz
Jeroimes&nbsp;et&nbsp;si frere par&nbsp;grant devotion nuit
et&nbsp;jor.&nbsp;Et adés i&nbsp;avoit&nbsp;luminaire.&nbsp;La creche estoit en&nbsp;une fosse&nbsp;a&nbsp;l'entree
estroite&nbsp;et&nbsp;a&nbsp;cele entree fist
messires seinz Jeroimes fere a&nbsp;son oés
une sepouture en qoi il fu mis et&nbsp;enseveliz qant&nbsp;il parti
de&nbsp;cest siecle.&nbsp;Ce fu as secondes kalendes d'octembre.&nbsp;Et&nbsp;adonc avoit il aempli&nbsp;nonante anz de son
aage.&nbsp;Honoires estoit&nbsp;empereres
a&nbsp;Rome qui&nbsp;.xii.&nbsp;anz avoit&nbsp;tenu le reigne par
le coumandement&nbsp;de Celui qui vit et&nbsp;reigne
parmenablement.
