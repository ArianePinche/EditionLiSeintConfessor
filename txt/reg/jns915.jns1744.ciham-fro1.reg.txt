Ci coumence la&nbsp;vie mon signeur seint Beneoit de&nbsp;Montcassin&nbsp;confessor nostre Signeur
Jesu&nbsp;Crist.&nbsp;&nbsp;[ fol. 158d]&nbsp;Uns hom&nbsp;fu de&nbsp;mout seinte&nbsp;vie,&nbsp;si com
seinz&nbsp;Gregoires
nos&nbsp;raconte.&nbsp;Cil&nbsp;hom estoit&nbsp;Beneoiz apelez par non&nbsp;qi&nbsp;tres s'enfance avoit en&nbsp;lui&nbsp;cuer&nbsp;de&nbsp;vielle(ece) science.&nbsp;Et&nbsp;ses sens et&nbsp;ses&nbsp;meurs
trespassoient son aage.&nbsp;Dont il avint q'il onqes
ne vout atorner son corage&nbsp;as&nbsp;deliz de cest
siecle,&nbsp;einz despist le monde&nbsp;et&nbsp;totes les oevres qi veines
estoient.&nbsp;Il fu&nbsp;nez de&nbsp;la province de&nbsp;Nurse de haute
lignie&nbsp;et&nbsp;envoiez a&nbsp;Rome a&nbsp;escole por letres aprendre,&nbsp;mes com plus crut et&nbsp;plus conut la&nbsp;grant&nbsp;vanité&nbsp;de&nbsp;ceste&nbsp;vie,&nbsp;il cremi qe il n'i trebuchast en aucune maniere q'il
ne s'en peüst&nbsp;retreire&nbsp;et&nbsp;por ce quist il habit de seinte
conversation q'il voloit seulement
a&nbsp;Deu plere.&nbsp;Si en&nbsp;deguerpi sa meson
et&nbsp;les choses son pere&nbsp;et&nbsp;l'escole.&nbsp;Toz ses fez,&nbsp;fait&nbsp;seint&nbsp;Grigoire, ne&nbsp;sai&nbsp;mie,&nbsp;mes un pou qe j'en
ai&nbsp;apris a&nbsp;un&nbsp;de&nbsp;ses deciples qi&nbsp;le&nbsp;me raconterent
vos en&nbsp;reconterai&nbsp;je.&nbsp;Li&nbsp;uns ot non Costentin qui&nbsp;mout fu seintismes
hom&nbsp;et&nbsp;aprés lui
en&nbsp;s'eglisse fu abbes,&nbsp;et&nbsp;Honores qi&nbsp;l'Eglisse meintint ou il conversa premierement,&nbsp;et&nbsp;Simplices
qi&nbsp;aprés lui fu tierz&nbsp;et&nbsp;Valentiniens&nbsp;qi longuement fu en l'eglisse del&nbsp;Latran
sires et&nbsp;governeres.&nbsp;Qant cil seinz hom ot deguerpi
l'estude des lettres&nbsp;et&nbsp;il&nbsp;ot&nbsp;empensé&nbsp;aquerre les
deserz lius por habiter seulement&nbsp;et&nbsp;por mener vie
solitaire,&nbsp;sa&nbsp;norrice&nbsp;qi&nbsp;mout l'amoit l'ensivi qi faillir ne&nbsp;li pot&nbsp;et&nbsp;nus autres.&nbsp;Qant il furent venu a&nbsp;une&nbsp;
meson&nbsp;qi&nbsp;Effide est apelee
ou&nbsp;mout de&nbsp;seintismes homes et&nbsp;honestes habitent en l'eglisse Monsigneur&nbsp;Seint&nbsp;Pierre,&nbsp;la&nbsp;norrice monsigneur seint Beneoit emprunta&nbsp;un vessel de
terre a&nbsp;femes qi&nbsp;la estoient voisines.&nbsp;Qant ele&nbsp;en&nbsp;ot
fet ce q'ele en&nbsp;devoit&nbsp;fere,&nbsp;si&nbsp;le lessa seur&nbsp;la&nbsp;table tant q'il fu&nbsp;brisiez en&nbsp;deus pieces par
aventure.&nbsp; Seinz Be-&nbsp;[ fol. 159a]&nbsp;-neoiz li&nbsp;bons&nbsp;jovenceaus&nbsp;n'i estoit mie,&nbsp;mes&nbsp;tantost com il revint,&nbsp;trova il sa norrice
plorant por le vessel qi brisiez estoit.&nbsp;Qant li relegieus
vit sa norrice plorer,&nbsp;il en fu
mout&nbsp;dolenz,&nbsp;si&nbsp;prist les pieces del
vessel,&nbsp;si se coucha&nbsp;en orissons tot plorant
envers nostre Signor.&nbsp;Tantost com il fu redreciez et&nbsp;il ot s'orisson finee,&nbsp;il&nbsp;trova sein et&nbsp;entier le vessel
si&nbsp;q'il n'i parut jointure
ne trace.&nbsp;Lors le rendi a&nbsp;sa&nbsp;norrice
et&nbsp;si&nbsp;la&nbsp;conforta mout docement.&nbsp;Ceste chose fu la
endroit partout seüe
et&nbsp;coneüe,&nbsp;car&nbsp;cil&nbsp;qi la
habitoient&nbsp;pendirent cel vessel a
l'entree de l'eglisse,&nbsp;por&nbsp;ce qe cil qi&nbsp;aprés
vendroient&nbsp;seüssent com seinz
Benoiz fu&nbsp;tres s'enfance&nbsp;
de&nbsp;haute merite&nbsp;et&nbsp;de seinte vie envers nostre&nbsp;Signor.&nbsp;Et&nbsp;la&nbsp;pendi li vesseaus molt
longuement,&nbsp;tresq'au&nbsp;tens
des Longuebarz qui la terre&nbsp;guasterent.&nbsp;
Aprés ce seinz Beneoiz qi les
loenges&nbsp;de cest siecle ne voloit mie aqerre&nbsp;et&nbsp;qui son cors voloit
alasser et&nbsp;traveillier por l'amor nostre
Signor conquerre&nbsp;s'en fui
de&nbsp;sa&nbsp;norrice,&nbsp;si&nbsp;q'ele n'en sot mot, si&nbsp;s'en&nbsp;ala en&nbsp;une desertine qi ensus
de&nbsp;la&nbsp;cité estoit&nbsp;pres de&nbsp;.xl.&nbsp;liues.&nbsp;Si&nbsp;com li
seinz hom s'en fuioit en&nbsp;tel
maniere,&nbsp;si encontra il un moine&nbsp;qi avoit non
Romeins.&nbsp;Cil demanda
a&nbsp;seint&nbsp;Beneoit ou&nbsp;il&nbsp;aloit et&nbsp;q'il queroit&nbsp;et&nbsp;il&nbsp;li dist tote sa pensee.&nbsp;Qant Romeins l'oï&nbsp;et&nbsp;entendi,&nbsp;il&nbsp;li&nbsp;aida et&nbsp;conseilla de&nbsp;qanq'il
pot&nbsp;et&nbsp;sot benignement
et&nbsp;docement.&nbsp;Li&nbsp;bons&nbsp;jovenceaus ala&nbsp;
tant&nbsp;qu'il vint
a&nbsp;un desert leu.&nbsp;Cil leus estoit&nbsp;Sublacus
apelez.&nbsp;Et&nbsp;bien&nbsp;sachiez qe&nbsp;ce&nbsp;estoit une&nbsp;haute roche
en un grant desert&nbsp;et&nbsp;qi
del pié desoz issoit eve si grant dont uns lais estoit granz&nbsp;et&nbsp;leiz desoz&nbsp;et&nbsp;de&nbsp;cel&nbsp;lais nessoit une
riviere.&nbsp;En&nbsp;cele&nbsp;roche se mist seinz
Beneoiz&nbsp;en&nbsp;une&nbsp;estroite&nbsp;fosse por&nbsp;mener vie
solitaire&nbsp;et&nbsp;por&nbsp;fere&nbsp;ses&nbsp;orissons a&nbsp;nostre
Signor sanz veoir la vanité&nbsp;de&nbsp;cest
monde.&nbsp;La&nbsp;fu&nbsp;il troiz anz qe&nbsp;onques&nbsp;ne l'i sot hom ne
feme,&nbsp;fors tant seulement&nbsp;Romeinz qi&nbsp;a&nbsp;lui avoit
parlé,&nbsp;si&nbsp;com je&nbsp;vos&nbsp;
ai&nbsp;devant dit.&nbsp;Cil Romeins manoit iluec en&nbsp;une meson
d'ordre ou&nbsp;il&nbsp;avoit un&nbsp;abbé
qi&nbsp;Deudonez avoit
non.&nbsp;Totes les heures qe&nbsp;Romeins pooit,&nbsp;s'embloit il de&nbsp;sa cheaille&nbsp;et&nbsp;le&nbsp;pein&nbsp;&nbsp;[ fol. 159b]&nbsp;c'on li donoit a&nbsp;mengier&nbsp;partoit il, si le portoit
a&nbsp;seint
Beneoit,&nbsp;la&nbsp;ou&nbsp;il habitoit&nbsp;et&nbsp;encore&nbsp;adonc n'avoit mie voie tresq'a&nbsp;la
fosse ou li&nbsp;seinz hom conversoit,&nbsp;car la roche estoit
si&nbsp;haute et&nbsp;si droite qe nus n'i&nbsp;pooit monter devers icele partie,&nbsp;mes seinz Beneoiz avoit une&nbsp; mout
longue&nbsp;corde qe Romeinz li avoit aportee.&nbsp;Cele corde si&nbsp;estoit atachie a&nbsp;l'un des&nbsp;cors&nbsp;et&nbsp;li autres venoit
encontreval la&nbsp;roche&nbsp;tresq'a&nbsp;terre.&nbsp;El&nbsp;mi&nbsp;leu&nbsp;avoit une cloce
atachie,&nbsp;si&nbsp;qe, qant
Romeins&nbsp;venoit
au&nbsp;pié de&nbsp;la roche&nbsp;et&nbsp;il avoit le pein
lié&nbsp;a&nbsp;la&nbsp;corde,&nbsp;si&nbsp;sounoit
la&nbsp;clochete.&nbsp;Par ce savoit seinz
Beneoiz&nbsp;qant Romeinz estoit venuz
a&nbsp;tote&nbsp;la&nbsp;viande&nbsp;q'il
aportoit,&nbsp;si&nbsp;la&nbsp;treioit contremont en&nbsp;ceste
maniere.&nbsp;Li deables ot de&nbsp;ceste chose&nbsp;grant
envie,&nbsp;car il est mout dolenz qant&nbsp;il voit
a&nbsp;nului bien fere.&nbsp;Por&nbsp;ce&nbsp;vint il&nbsp;un&nbsp;jor en&nbsp;som la roche,&nbsp;si geta une pierre
si q'il&nbsp;brisa la clochete qi estoit a&nbsp;la corde
atachie,&nbsp;mes&nbsp;onques por ice Romeins ne lessa l'oevre&nbsp;a
feire q'il&nbsp;avoit acostumee,&nbsp;tant qe ce&nbsp;vint&nbsp;a&nbsp;un jor qe nostre
Sires vout qe&nbsp;la&nbsp;vie seint&nbsp;Beneoit fust seüe&nbsp;por&nbsp;doner example as&nbsp;genz&nbsp;de&nbsp;bien
fere&nbsp;et&nbsp;si&nbsp;vout qe&nbsp;Romeinz fust laschiés de&nbsp;son travail
et&nbsp;de s'uevre.&nbsp;
Adonc avint qe nostre Sires s'aparut
a&nbsp;un prestre qi&nbsp;loing&nbsp;de&nbsp;la manoit.&nbsp;Cil prestres
fesoit&nbsp;apareillier ses viandes a&nbsp;un jor
de&nbsp;Pasques&nbsp;et&nbsp;nostre Sires li&nbsp;dist&nbsp;:&nbsp;"Tu apareilles tes bons&nbsp;mengiers a&nbsp;ton oés et&nbsp;tes&nbsp;delices&nbsp;et&nbsp;Beneois,&nbsp;mes serz, muert de feim
qi en&nbsp;cel leu arreste."&nbsp;Lors li&nbsp;noma la&nbsp;roche coment
ele estoit&nbsp;apelee.&nbsp;Dont se leva li
prestres&nbsp;et&nbsp;prist ses&nbsp;viandes teles com il&nbsp;les
avoit atornees&nbsp;ensemble o&nbsp;lui&nbsp;et&nbsp;ala tant q'il vint
par&nbsp;mons&nbsp;et&nbsp;par valees querant
le&nbsp;seint&nbsp;home et&nbsp;par&nbsp;desertines q'il&nbsp;le&nbsp;trova la&nbsp;si&nbsp;com il estoit en&nbsp;orissons
en la fosse ou&nbsp;il habitoit.&nbsp;Si&nbsp;tost&nbsp;com il s'entrevirent,&nbsp;il beneïrent
nostre&nbsp;Signor.&nbsp;Et&nbsp;qant il&nbsp;orent einsi parlé
ensamble,&nbsp;li prestres qi venuz estoit parla a&nbsp;seint&nbsp;Beneoit&nbsp; et&nbsp;si&nbsp;dist&nbsp;:&nbsp;"Je sai bien qu'il est
Pasques&nbsp;!&nbsp;Ce&nbsp;est jor de&nbsp;leesce
a&nbsp;moi,&nbsp;qant je ai deservi&nbsp;qe je te
voi en la face."&nbsp;Adont ne&nbsp;savoit mie&nbsp;&nbsp;[ fol. 159c]&nbsp;seinz Beneoiz qu'il fust la&nbsp;sollempnitez&nbsp;de&nbsp;Pasques,&nbsp;car par
ce q'il avoit si&nbsp;lonc tempore esté
ensus de&nbsp;gent,&nbsp;si en avoit il oblié&nbsp;
le&nbsp;termine.&nbsp;Li&nbsp;prestres li dist encore&nbsp;:&nbsp;"Saces&nbsp;
qu'il est hui le&nbsp;jor de&nbsp;la resurrection
nostre&nbsp;Signor&nbsp;et&nbsp;por&nbsp;ce ne doit l'en mie
abstenir par&nbsp;geunes&nbsp;et&nbsp;por ce sui je ici envoiez
a&nbsp;toi,&nbsp;qe&nbsp;nos mengons ensamble ce qe nostre Sires&nbsp;nos a&nbsp;doné.&nbsp;"&nbsp;Dont
beneïrent nostre Signor,&nbsp;si&nbsp;mengierent ensemble.&nbsp;Aprés se departi&nbsp;li
prestres de seint Beneoit, si&nbsp;s'en&nbsp;ala a&nbsp;s'eglise.&nbsp;
En cel&nbsp;tens meïmes avint qe&nbsp;li&nbsp;pasteur
troverent le seint home&nbsp;la ou il habitoit en sa
fosse.&nbsp;Et&nbsp;qant il&nbsp;le&nbsp;virent la&nbsp;en&nbsp;tel maniere
et&nbsp;vestus&nbsp;de&nbsp;peaus,&nbsp;il&nbsp;cuidierent
qe ce fust une beste,&nbsp;mes qant il l'orent tant aprochié q'il le&nbsp;porent pleinement veoir
el&nbsp;viaire,&nbsp;il sorent bien qe ce estoit uns hom
Deu,&nbsp;si le noncierent as genz qi&nbsp;pres d'iluec manoient.&nbsp;Tres cel tens avint qe&nbsp;genz
i&nbsp;conmencierent&nbsp;a&nbsp;aler
et&nbsp;a&nbsp;hanter&nbsp;et&nbsp;a&nbsp;aporter viandes&nbsp;a&nbsp;son cors
sostenir,&nbsp;et&nbsp;il les ensegnoit
et&nbsp;doctrinoit de&nbsp;seintes paroles.&nbsp;Adont avint
un&nbsp;jor qe li seinz hom estoit seus et&nbsp;li
deables&nbsp;qi&nbsp;volentiers tente&nbsp;et&nbsp;essaie ceus qi
nostre&nbsp;Signor servent&nbsp;le&nbsp;temta en&nbsp;ceste maniere&nbsp;
qe&nbsp;je&nbsp;vos&nbsp;dirai.&nbsp;Un merle li comença
a&nbsp;voleter entour&nbsp;le viaire&nbsp;et&nbsp;si&nbsp;pries a&nbsp;aler de&nbsp;la&nbsp;face qe
li seinz hom le prist a&nbsp;sa mein s'il&nbsp;volt,&nbsp;mes il ne le
vout&nbsp;baillier,&nbsp;car par le signe&nbsp;de&nbsp;la seinte
Croiz q'il fist encontre se departi
li&nbsp;oiseaus et&nbsp;tint sa&nbsp;voie.&nbsp;Et tantost com il
s'en&nbsp;fu&nbsp;alez
et&nbsp;departiz,&nbsp;une si grant temptation&nbsp;de&nbsp;sa
char prist au seint home qe onques&nbsp;mes si grant n'avoit eüe,&nbsp;car il avoit jadis&nbsp;une
feme veüe&nbsp;qe&nbsp;li&nbsp;malignes esperiz li&nbsp;ramena devant en sa
pensee&nbsp;et&nbsp;une si
grant&nbsp;volentez l'en&nbsp;vint por la grant
beauté qu'il&nbsp;i&nbsp;avoit veüe q'il ne&nbsp;savoit qe fere.&nbsp;Si
fu&nbsp;espris&nbsp;qu'a&nbsp;pou&nbsp;q'il ne&nbsp;deguerpissoit l'ermitage,&nbsp;mes&nbsp;par la grace del seint Esperit avint&nbsp;que si&nbsp;com il estoit en cele tres grant
flambe del&nbsp;desirrier q'il&nbsp;i&nbsp;avoit,&nbsp;q'il revint en bone
pensee.&nbsp;Tantost se&nbsp;desvesti toz nuz si com il cheï&nbsp;de&nbsp;sa mere&nbsp;et&nbsp;vint
a&nbsp;un buisson qi&nbsp;toz estoit&nbsp;&nbsp;[ fol. 159d]&nbsp;pleins d'espines et&nbsp;d'orties,&nbsp;si&nbsp;se&nbsp;lessa&nbsp;cheoir&nbsp;dedenz&nbsp;et&nbsp;si se torna dedenz tant
et&nbsp;retorna&nbsp;qu'il fu toz plaiez et&nbsp;ortiez&nbsp;et&nbsp;qe li sans coroit&nbsp;de son
cors de&nbsp;totes parz.&nbsp;Einsi chaça il et&nbsp;osta&nbsp;les
plaies q'il avoit en&nbsp;sa pensee par&nbsp;les dolereuses plaies dont il s'estoit navrez
par&nbsp;defors.&nbsp;En ceste maniere&nbsp;venqui il&nbsp;le desirrier
q'il avoit et&nbsp;mua
en&nbsp;doleur.&nbsp;Et&nbsp;tres donc,
si&nbsp;com il tesmoignoit a&nbsp;ses deciples, fu la temptation de cele volenté en&nbsp;lui si&nbsp;dontee
que&nbsp;onqes puis n'en senti rien.&nbsp;Donc comencierent pluiseurs genz a&nbsp;deguerpir le
siecle et&nbsp;alerent a&nbsp;lui por sa vie ensivrre
et&nbsp;sa&nbsp;doctrine.&nbsp;Qant li seinz hom fu&nbsp;delivrez
de&nbsp;la&nbsp;temptation en&nbsp;tel maniere com&nbsp;je vos
ai&nbsp;conté,&nbsp;il comença fruit a&nbsp;rendre a&nbsp;plus
grant plenté d'orissons et&nbsp;de
jeunes et&nbsp;de&nbsp;veilles,&nbsp;tout&nbsp;aussi com la terre porte mielz qant li chardon
et&nbsp;les espines en&nbsp;sont ostees.&nbsp;
Adont avint qe li abbes d'une&nbsp;abeïe
qi la estoit procheine&nbsp;fu&nbsp;morz et&nbsp;trespassez de cest
siecle.&nbsp;Qant il fu enseveliz et&nbsp;enfoïz
si com costume&nbsp;est,&nbsp;tuit li frere qi en&nbsp;cel leu
habitoient&nbsp;vindrent
a&nbsp;seint&nbsp;Beneoit&nbsp;et&nbsp;si&nbsp;li&nbsp;proierent
molt&nbsp;docement&nbsp;q'il en venist ensamble o&nbsp;eus et&nbsp;si
fust lor peres et&nbsp;lor mestres.&nbsp;Il lor refusa&nbsp;mout&nbsp;et&nbsp;si&nbsp;lor&nbsp;dist
q'il ne&nbsp;porroit mie ne ne&nbsp;covendroit&nbsp;q'il menast lor
mors ne lor manieres.&nbsp;Li frere li proierent tant
et&nbsp;distrent&nbsp;q'il&nbsp;lor&nbsp;otroia,&nbsp;si s'en ala ensemble o&nbsp;eus en&nbsp;lor
eglisse,&nbsp;si les prist
a&nbsp;chastoier&nbsp;et&nbsp;a&nbsp;doctriner&nbsp;q'il menassent seinte vie&nbsp;et&nbsp;aprés lor blasma pluiseurs choses q'il fesoient.&nbsp;Et puis&nbsp;si lor desfendi q'il n'ississent mie de la droite&nbsp;voie&nbsp;de&nbsp;conversation.&nbsp;Dont comença molt&nbsp;
a&nbsp;anoier les freres,&nbsp;si le&nbsp;pristrent entr'eus a&nbsp;blasmer,&nbsp;por&nbsp;ce q'il ne&nbsp;pooient fere ore ce qu'il&nbsp; soloient,&nbsp;si se
porpenserent q'il l'ocirroient.&nbsp;Lors mistrent venim mortel en son
boivre&nbsp;qi en un seul&nbsp;vaissel de&nbsp;voirre estoit.&nbsp;Qant&nbsp;seinz Beneoiz fu assis au&nbsp;mengier si
com&nbsp;il avoit a&nbsp;costume,&nbsp;l'en
li aporta cel vessel&nbsp;devant&nbsp;et&nbsp;il fist le signe de la Croiz
encontre.&nbsp; Meintenant brisa li vesseaus et&nbsp;vola en
pieces&nbsp;et&nbsp;aussint fu il esqartelez,&nbsp;com
se&nbsp;l'en i&nbsp;eüst geté&nbsp;&nbsp;[ fol. 160a]&nbsp;d'une grant pierre.&nbsp;Li seinz hom entendi&nbsp;
meintenant et&nbsp;sot qe c'estoit mortieus
boivres qi ne pout mie sosfrir le&nbsp;signe de la
Croiz.&nbsp;Lors se&nbsp;leva ne n'en fist nul
samblant,&nbsp;einz&nbsp;apela ses freres, si
parla a&nbsp;eus mout docement&nbsp;et&nbsp;si&nbsp;lor
dist&nbsp;:&nbsp;"Beaus freres,&nbsp;Dex li toz puissanz ait&nbsp;merci
de&nbsp;vos&nbsp;!&nbsp;Por&nbsp;qoi me vousistes
vos tel&nbsp;chose fere&nbsp;?&nbsp;Donc ne vos disoie&nbsp;je ançois que&nbsp;vos m'amenissiez ça dedenz qe mes meurs&nbsp;et&nbsp;les
vostres ne s'acorderoient
mie&nbsp;?&nbsp;Alez, si
qerez pere solonc vos costumes,&nbsp;car moi vos&nbsp;ne&nbsp;poez plus avoir en nule maniere."&nbsp;
Dont se departi seinz Beneois
de&nbsp;la, si s'en rala a&nbsp;son leu en&nbsp;la roche&nbsp;qu'il mout amoit.&nbsp;Et la ou il conversoit,&nbsp;venoient molt de&nbsp;genz a&nbsp;lui
et&nbsp;reperoient por les miracles qe nostre Sires fesoit
por lui.&nbsp;Et&nbsp;par ceus qui a&nbsp;lui
repairoient&nbsp;et&nbsp;par l'aïde nostre
Signor, fist il&nbsp;.xii.&nbsp;eglisses&nbsp;ou il fist de&nbsp;.xii.&nbsp;moines peres qi
ensemble&nbsp;o&nbsp;lui arrestoient&nbsp;et&nbsp;desoz chascun mist il&nbsp;freres qui
vesquirent par seinte riule,&nbsp;si&nbsp;com il meïmes
lor avoit ensignié&nbsp;et&nbsp;doctriné,&nbsp;car
tuit estoient a&nbsp;lui&nbsp;venuz en&nbsp;cel leu&nbsp;ou il habitoit por
aprendre&nbsp;et&nbsp;por retenir&nbsp;sa doctrine et&nbsp;ses seintes paroles.&nbsp;Li
haut&nbsp;home de Rome qi relegieus
estoient&nbsp;vindrent a&nbsp;lui et&nbsp;si&nbsp;li&nbsp;baillierent lor enfanz
por&nbsp;norrir et&nbsp;por ensignier a&nbsp;oés nostre&nbsp;Signor.&nbsp;Evitius qi hauz hom estoit&nbsp;i&nbsp;envoi[a]&nbsp;Maurum&nbsp;son&nbsp;fil&nbsp;et&nbsp;Theralius i&nbsp;envoia Placidum&nbsp;qi enfes estoit et&nbsp;de mout
bones costumes.&nbsp;
En une de ces eglisses qe li seinz
hom&nbsp;avoit iluec establies
et&nbsp;fetes,&nbsp;avoit un moigne qi ne pooit
arrester&nbsp;en l'eglisse qant li moine començoient
lor&nbsp;oroisons a&nbsp;fere,&nbsp;mes tantost com il s'aclinoient&nbsp;por
orer,&nbsp;il issoit de&nbsp;l'eglisse fors&nbsp;et&nbsp;si
coumençoit aucunes choses a&nbsp;fere qi preut&nbsp;ne
valoient.&nbsp;Ses&nbsp;abbes le&nbsp;chastia pluiseurs&nbsp;foiz&nbsp;et&nbsp;amonesta de ce fere
qe li autre frere&nbsp;fesoient,&nbsp;mes cil ne&nbsp;s'en&nbsp;vout onqes amender&nbsp;por
chose c'on li peüst dire.&nbsp;Qant ce
vit&nbsp;li abbes,&nbsp;il prist le&nbsp;frere, si le mena a&nbsp;seint Beneoit, si li
conta&nbsp;et&nbsp;dist tote ceste chose.&nbsp;Seinz&nbsp;Beneoiz chastoia mout le moine
et&nbsp;blasma&nbsp;&nbsp;[ fol. 160b]&nbsp;sa folie&nbsp;et&nbsp;li
dist qe tieus aferes&nbsp;n'estoit mie&nbsp;solonc Deu ne bons
a&nbsp;meintenir.&nbsp;Li&nbsp;moines&nbsp;dist qu'il s'en amenderoit&nbsp;et&nbsp;atant s'en repaira
arriere.&nbsp;Et quant il fu revenuz a&nbsp;l'abeïe,&nbsp;&nbsp;a&nbsp;peines tint il&nbsp;l'amonestement del seint&nbsp;home&nbsp;.ii.&nbsp;jorz,&nbsp;car au tierz jor repera il a&nbsp;son
usage.&nbsp;Li abbes le renonça a seint
Beneoit.&nbsp;Et seinz
Beneoiz li&nbsp;remanda&nbsp;qu'il&nbsp;
meïsmes iroit a&nbsp;l'abeïe&nbsp;et&nbsp;si feroit au moine amender
ceste chose.&nbsp;Qant il fu venuz&nbsp;a&nbsp;l'abeïe et&nbsp;les psaumes furent finees en&nbsp;l'abeïe,&nbsp;li frere se couchierent
en&nbsp;orissons,&nbsp;si&nbsp;com il avoient
a&nbsp;costume.&nbsp;Seinz Beneoiz
esgarda, si vit que uns noirs
enfes traioit&nbsp;fors de l'eglisse le moigne par&nbsp;sa
vesteüre qi&nbsp;ne pooit&nbsp;arrester a&nbsp;s'orissons.&nbsp;Dont parla seinz&nbsp;Beneoiz tout coiement a l'abé
de&nbsp;l'eglisse&nbsp;qi&nbsp;Pompeiens estoit apelez&nbsp;et&nbsp;a un sien moine&nbsp;qui mout
estoit preudom q'il&nbsp;avoit ensamble o&nbsp;lui
amené,&nbsp;Maurus
avoit non, si leur&nbsp;
dist&nbsp;:&nbsp;"Dont ne veez vos
qi&nbsp;cil est qi&nbsp;cest moine tret fors
de&nbsp;ceenz&nbsp;?&nbsp;"&nbsp;Il respondirent,
si&nbsp;distrent&nbsp;:&nbsp;"Nos n'en&nbsp;veons
mie."&nbsp;Seinz Beneoiz lor
dist :&nbsp;"Proions nostre Signor qe&nbsp;vos puissiez veoir celui qi&nbsp;cest moine en&nbsp;meine."&nbsp;Qant&nbsp;il orent
par&nbsp;.ii.&nbsp;jorz fetes lor orissons,&nbsp;Maurus&nbsp;vit coment li&nbsp;noirs enfes
en&nbsp;traioit&nbsp;le moine&nbsp;et&nbsp;Pompeiens qi&nbsp;estoit abbes de&nbsp;l'eglisse ne le pooit mie veoir adonc.&nbsp;Au&nbsp;tierz jor
qant&nbsp;l'orisson fu finee,&nbsp;issi seinz&nbsp;Beneoiz de l'eglisse, si trova le moine
defors&nbsp;estant qi la arrestoit toz coiz ne&nbsp;n'i&nbsp;fesoit&nbsp;nule&nbsp;chose&nbsp;et&nbsp;seinz&nbsp;Beneoiz le bati d'une
verge&nbsp;por la viuté qi en
son cors estoit entree&nbsp;ne onqes
puis cel jor li noirs enfes, ce
est&nbsp;li&nbsp;deables, ne li enorta
tele oevre a&nbsp;fere,&nbsp;einz&nbsp;fu li moines en orissons assiduelment&nbsp;ensamble
o&nbsp;ses freres.
Aprés ce avint qe des&nbsp;.xii.&nbsp;eglisses&nbsp;qe&nbsp;il
avoit fetes et&nbsp;estorees la environ son
habitacle,&nbsp;estoient&nbsp;les&nbsp;.iii.&nbsp;en&nbsp;som la&nbsp;hautesce
de&nbsp;la&nbsp;roche&nbsp;et&nbsp;mout&nbsp;estoit grief chose
et&nbsp;traveilleuse as freres&nbsp;de&nbsp;cez&nbsp;.iii.&nbsp;eglisses de&nbsp;descendre au&nbsp;lac en la&nbsp;valee por
prendre eve,&nbsp;car il i&nbsp;avoit grant&nbsp;peril&nbsp;et&nbsp;grant poor a&nbsp;ceus
qi&nbsp;descendoient de&nbsp;[ fol. 160c]&nbsp;la&nbsp;monteigne.&nbsp;Por ce s'assemblerent li&nbsp;frere&nbsp;des&nbsp;.iii.&nbsp;eglisses,&nbsp;si&nbsp;vindrent
a&nbsp;seint&nbsp;Beneoit&nbsp;et&nbsp;si&nbsp;li&nbsp;distrent&nbsp;:&nbsp;"Seinz&nbsp;peres, mout nos est
grief&nbsp;chose et&nbsp;penable de chascun jor
descendre au&nbsp;lac por eve.&nbsp;Por ceste peine covendroit
il&nbsp;que&nbsp;nos eglisses fussent remuees et&nbsp;en autre
leu&nbsp;
assises."&nbsp;Qant&nbsp;seinz&nbsp;Beneoiz lor
oï&nbsp;ce dire, il&nbsp;les
conforta mout benignement et&nbsp;mout&nbsp;docement.&nbsp;Et qant
vint la nuit, il monta&nbsp;la roche
ensamble o&nbsp;lui l'enfant qi&nbsp;Placidus&nbsp;avoit non dont je vos ai
devant parlé, que&nbsp;plus de
genz ne le sorent,&nbsp;et&nbsp;si&nbsp;fist s'orisson&nbsp;la mout docement a&nbsp;nostre Signor.&nbsp;Et&nbsp;qant&nbsp;il&nbsp;l'ot&nbsp;finee,&nbsp;il mist trois pierres aussint&nbsp;com por
enseignes la&nbsp;ou il&nbsp;l'avoit&nbsp;fete.&nbsp;Puis&nbsp;si&nbsp;s'en repaira arriere qe&nbsp;onques rien n'en&nbsp;
sorent cil des trois eglisses.&nbsp;Qant vint a&nbsp;lendemein, li&nbsp;frere revindrent a&nbsp;lui
compleindre de&nbsp;la&nbsp;destrece de&nbsp;l'eve
et&nbsp;il&nbsp;lor&nbsp;dist&nbsp;:&nbsp;"Alez et&nbsp;si&nbsp;chavez la&nbsp;roche deseure
la&nbsp;ou&nbsp;vos&nbsp;troveroiz&nbsp;trois pierres mises
ensemble.&nbsp;Nostre Sires&nbsp;est bien si puissanz qu'il puet eve fere venir en&nbsp;som&nbsp;la&nbsp;monteigne&nbsp;et&nbsp;vos oster&nbsp;del&nbsp; grant travail
ou&nbsp;vos estes."&nbsp;Lors&nbsp;s'en&nbsp;alerent li frere au leu ou li seinz hom lor disoit,&nbsp;si&nbsp;le troverent ja
trestout moiste&nbsp;et&nbsp;ausint&nbsp;com suant d'eve&nbsp;et&nbsp;tantost com il&nbsp;l'orent
chavé, en&nbsp;decorut l'eve a&nbsp;si&nbsp;grant plenté&nbsp;[qe] tresq'a&nbsp;hui cest jor en&nbsp;descent ele d'en&nbsp;som la montagne tresq'en la
valee.&nbsp;Et&nbsp;cil&nbsp;en&nbsp;orent et&nbsp;ont assez qui la
habitent.
[E]n un autre tens aprés ce avint&nbsp;qe uns povres de la science de cest&nbsp;siecle,&nbsp;Gotus
avoit non,&nbsp;vint a&nbsp;seint Beneoit por lui rendre a&nbsp;sa conversation.&nbsp;Li seinz hom le reçut molt volentiers.&nbsp;Einsint fu
cil en la meson,&nbsp;tant qe ce vint&nbsp;a un jor qe seinz
Beneoiz li comanda a&nbsp;prendre un fauchart por
oster buissons et&nbsp;orties&nbsp;fors d'un leu
ou&nbsp;il voloit un cortil fere&nbsp;et&nbsp;cil&nbsp;leus estoit pres del lac qi desoz la
roche estoit.&nbsp;Gotus comença
a&nbsp;destruire et&nbsp;a&nbsp;oster&nbsp;l'espessece des buissons et&nbsp;des&nbsp;orties
a&nbsp;son&nbsp;pooir&nbsp;et&nbsp;si com il s'efforçoit
en&nbsp;tel maniere,&nbsp;li fers del fauchart sailli fors del
manche,&nbsp;si cheï el&nbsp;lac en&nbsp;tel&nbsp;leu qe nus ne
cuidast ja-&nbsp;[ fol. 160d]&nbsp;-més que li fers peüst estre trovés,&nbsp;si estoit&nbsp;l'eve
parfonde.&nbsp;Qant Gotus&nbsp;vit q'il&nbsp;avoit ensi&nbsp;son fer perdu,&nbsp;il
trest a&nbsp;Maurum&nbsp;
et&nbsp;si&nbsp;li dist le&nbsp;domache q'il&nbsp;avoit receü.&nbsp;Maurus
li moines&nbsp;ala a&nbsp;seint
Beneoit,&nbsp;si&nbsp;li mostra ceste chose
et&nbsp;dist.&nbsp;Qant li seinz hom oï la parole qe Maurus li&nbsp;contoit,&nbsp;il
ala au lac, si prist le manche&nbsp;
del fauchart qe Gotus tenoit en sa
mein,&nbsp;si&nbsp;le&nbsp;bouta en l'eve&nbsp;et&nbsp;meintenant revint
li fers&nbsp;de&nbsp;la parfondece, si
rentra el manche,&nbsp;si com&nbsp;il avoit esté
devant.&nbsp;Lors le rendi au convers et&nbsp;si&nbsp;li
dist&nbsp;:&nbsp;"Beaus frere, or ovrez,
si&nbsp;ne&nbsp;demenez dolor ne&nbsp;tristece."
Une autre foiz avint qe&nbsp;seinz Beneoiz estoit
en&nbsp;sa&nbsp;ceaille et&nbsp;Placidus&nbsp;qi&nbsp;estoit moines et&nbsp;assez
enfes issi defors atot un vessel por puisier el&nbsp;lac de&nbsp;l'eve.&nbsp;Si&nbsp;com il s'abessoit por l'eve prendre,&nbsp;il n'en&nbsp;sot mot, si fu dedenz
cheüs&nbsp;et&nbsp;meintenant l'esloingna l'onde ensus de&nbsp;la&nbsp;rive,&nbsp;bien pres le&nbsp;treit d'une archie.&nbsp;Seinz&nbsp;Beneoiz qi&nbsp;dedenz&nbsp;sa
cealle estoit sot tantost ceste chose.&nbsp;Lors&nbsp;apela Maurum par grant haste, si li dist&nbsp;:&nbsp;"Beaus frere, qeur
isnelement,&nbsp;car li enfes&nbsp;qi estoit alez au&nbsp;lac por
de l'eve&nbsp;est
cheüs dedenz si&nbsp;qe les ondes l'ont ja
mout ensus tret&nbsp;et&nbsp;esloignié de&nbsp;la
rive."&nbsp;Or poez
oïr&nbsp;merveille,&nbsp;qe&nbsp;tantost come Maurus ot receüe sa
beneïçon et&nbsp;son comandement,&nbsp;s'en ala isnelement&nbsp;tresq'al&nbsp;lieu
ou&nbsp;l'onde avoit l'enfant
mené,&nbsp;si le&nbsp;prist par&nbsp;les cheveus
et&nbsp;repera arriere&nbsp;tout par&nbsp;deseure l'eve,&nbsp;si seurement q'il cuidoit
aler&nbsp;par terre.&nbsp;Et qant il fu&nbsp;revenuz&nbsp;
a&nbsp;la&nbsp;rive&nbsp;et&nbsp;il ot l'enfant jus
mis,&nbsp;il regarda&nbsp;arriere.&nbsp;Dont primes aperçut il q'il avoit&nbsp;alé&nbsp;seur l'eve,&nbsp;si s'en esmerveilla
et&nbsp;espoori&nbsp;mout durement.&nbsp;Lors repera a&nbsp;seint Beneoit&nbsp;et&nbsp;li raconta ceste chose.&nbsp;Seinz
Beneoiz dist&nbsp;qe ce n'estoit mie
par ses merites,&nbsp;einz estoit&nbsp;par l'obedience qu'il avoit aemplie.&nbsp;Et Maurus disoit encontre&nbsp;qe ce estoit tant seulement par son conmandement,&nbsp;car adonc
ne&nbsp;li sovenoit d'obedience.&nbsp;La&nbsp;ou l'eve qe seinz&nbsp;Beneoiz
avoit estruit et&nbsp;fet en l'oneur
nostre&nbsp;Signor Jesu
Crist,&nbsp;croissoient
et&nbsp;monteplioient&nbsp;par tieus miracles et&nbsp;par
autres pluiseurs,&nbsp;[ fol. 161a]&nbsp;genz i&nbsp;venoient por deguerpir la seculer&nbsp;vie&nbsp;et&nbsp;si se sosmetoient a&nbsp;sa doctrine.&nbsp;Uns
prestres qi Florentins ot non, qi pres de&nbsp;l'eglisse&nbsp;habitoit&nbsp;ou
seinz Beneoiz avoit sa congregation,&nbsp;fu espris
envers le seint home par&nbsp;malice del deable,&nbsp;si
comença a&nbsp;avoir envie&nbsp;de ses fez et&nbsp;de ses
oevres,&nbsp;si&nbsp;prist a&nbsp;blasmer sa&nbsp;conversation
et&nbsp;sa&nbsp;vie,&nbsp;por&nbsp;ce qu'il en&nbsp;cuidoit&nbsp;retrere ceus qi&nbsp;le visitoient&nbsp;et&nbsp;qi por
servir&nbsp;nostre Signor a&nbsp;lui se&nbsp;donoient,&nbsp;mes qant&nbsp;il vit qe tout ce ne li valoit
rien,&nbsp;il fu tant&nbsp;avuglés de sa grant male aventure&nbsp;qu'il&nbsp;envoia a&nbsp;seint&nbsp;Beneoit un pein tot envenimé aussint
com&nbsp;se ce fust par&nbsp;amors et&nbsp;por&nbsp;
beneïçon.&nbsp;Li&nbsp;seinz hom le&nbsp;reçut a&nbsp;granz grez&nbsp;et&nbsp;tantost sot il
bien la pestilence et&nbsp;la&nbsp;male&nbsp;aventure qi reposte
estoit el&nbsp;pein.&nbsp;Adonc&nbsp;avoit en&nbsp;costume uns corbeaus
de&nbsp;venir a&nbsp;lui a&nbsp;heure de mengier&nbsp;et&nbsp;si prenoit le pein&nbsp;
qe&nbsp;li seinz hom li&nbsp;donoit de&nbsp;sa&nbsp;mein.&nbsp;Lors&nbsp;vint
li corbeaus si com il soloit&nbsp;et&nbsp;seinz
Beneoiz li&nbsp;geta le&nbsp;pein devant qe li
prestres&nbsp;li avoit envoié&nbsp;et&nbsp;si li
dist&nbsp;:&nbsp;"Je&nbsp;te comanç
el&nbsp;non nostre Signor Jesu&nbsp;Crist&nbsp;qe tu emportes&nbsp;cest pein&nbsp;et&nbsp;si le met en&nbsp;tel leu qe
nus hom&nbsp;ne le puisse trover."&nbsp;Qant li corbeaus oï
la&nbsp;parole del seint home,&nbsp;il tendi ses eles
et&nbsp;si&nbsp;comença tout environ le&nbsp;pein
a&nbsp;corre&nbsp;et&nbsp;si&nbsp;crioit mout durement en&nbsp;sa maniere autresint com s'il
deïst&nbsp;:&nbsp;"Je&nbsp;ne le feïsse mie
volentiers&nbsp;se je osasse."&nbsp;Li&nbsp;seinz hom
Deu li comanda une&nbsp;foiz et&nbsp;autre&nbsp;et&nbsp;si disoit
: "Lieve le seurement&nbsp;et&nbsp;si le giete la ou il ne puisse estre
trovez."&nbsp;Longuement atarja li corbeaus qe prendre
ne&nbsp;l'osa,&nbsp;mes en&nbsp;la fin le
prist il par&nbsp;le comandement del seint home en&nbsp;son bec, si s'esleva&nbsp;atout, si l'emporta.&nbsp;Aprés ce bien l'espace de&nbsp;.iii.&nbsp;heures repera li corbiaus&nbsp;et&nbsp;seinz
Beneoiz li&nbsp;dona sa provende,&nbsp;tele
com il&nbsp;li avoit&nbsp;acostumee.&nbsp;Li seinz hom vit l'envie qe li prestres avoit vers lui
et&nbsp;la&nbsp;felonie,&nbsp;si en fu plus&nbsp;dolenz por le&nbsp;prestre qe por&nbsp;lui meïsmes.&nbsp;Et&nbsp;qant
li&nbsp;prestres vit q'il ne&nbsp;porroit seint Beneoit ocirre,&nbsp;il se
pensa qu'il toudroit les&nbsp;ames a&nbsp;ses
deciples,&nbsp;en&nbsp;tel maniere q'il
envoieroit devant eus&nbsp;.vii.&nbsp;damoiseles totes&nbsp;&nbsp;[ fol. 161b]&nbsp;
nues qui par les meins s'entretendroient&nbsp;et&nbsp;karoleroient&nbsp;
et&nbsp;joeroient
ensemble.&nbsp;Einsint&nbsp;trestorneroient lor pensees
et&nbsp;enflameroient&nbsp;en&nbsp;luxure.&nbsp;Qant li seinz hom
vit ce,&nbsp;il cremi de&nbsp;ses jovenes
freres,&nbsp;si establi et&nbsp;mist&nbsp;partout
prevoz et&nbsp;freres qi&nbsp;demorassent.&nbsp;Et&nbsp;puis si
prist ensemble o&nbsp;lui petit de&nbsp;compagnie de moines, si s'en ala et&nbsp;tint
sa voie,&nbsp;car&nbsp;il savoit bien qe Florences li prestres&nbsp;ne fesoit se&nbsp;por lui non
a&nbsp;ses freres ces assauz&nbsp;ne ces felonies.&nbsp;Mes tantost com il
en&nbsp;fu partiz,&nbsp;l'en venga bien nostre
Signor,&nbsp;car&nbsp;la ou&nbsp;li prestres estoit en un solier&nbsp;et&nbsp;il s'esleeçoit&nbsp;de seint
Beneoit qi estoit alez sa&nbsp;voie,&nbsp;&nbsp;ne
sot&nbsp;il mot,&nbsp;si&nbsp;cheï li soliers et&nbsp;fondi
desouz lui&nbsp;ne&nbsp;onqes la&nbsp;meson ne s'en remut en&nbsp;nule
﻿partie.&nbsp;La fu Florences mors en&nbsp;ceste maniere.&nbsp;Dont&nbsp;
le&nbsp;nonça Maurus meintenant
qu'il le sout&nbsp;a&nbsp;seint
Beneoit&nbsp;qi encore
n'estoit mie alez&nbsp;loing de&nbsp;la&nbsp;.x.&nbsp;liues
et&nbsp;si li dist&nbsp;:&nbsp;"Seinz peres,&nbsp;retorne, car li prestres qui te haoit est
morz."&nbsp;Qant seinz Beneoiz
oï ceste chose,&nbsp;il se comença a&nbsp;doloser mout
durement et&nbsp;a&nbsp;compleindre,&nbsp;je ne sai se
ce fu por ce qe ses enemis&nbsp;estoit ocis&nbsp;ou por ce qe ses deciples s'esleeçoit&nbsp;de sa mort.&nbsp;Et&nbsp;por ce l'en charcha il
peneance&nbsp;q'il&nbsp;li manda tel chose&nbsp;et&nbsp;qu'il estoit liez et&nbsp;joïeus.&nbsp;Por ce ne vout
pas li seinz hom retorner&nbsp;arriere,
einz s'en ala a un chastel&nbsp;qi Cassius&nbsp;estoit apelez&nbsp;qi estoit assis en la costiere&nbsp;d'une
grant montaigne.&nbsp;
La monteigne estoit loing estendue en haut pres de&nbsp;.iii.&nbsp;liues&nbsp;charchies de forez et&nbsp;de
boischage.&nbsp;La avoit un viez temple&nbsp;de paiens ou
li&nbsp;vilein aoroient ancienement Apollin.&nbsp;Et encore adonc en i&nbsp;avoit grant
plenté&nbsp;a&nbsp;cel tens&nbsp;qui
la fesoient lor sacrefices.&nbsp;La&nbsp;vint seinz Beneoiz, si combrisa l'ydole&nbsp;et&nbsp;destruist l'autel,&nbsp;si comanda
a&nbsp;trenchier&nbsp;le bois et&nbsp;a&nbsp;abatre&nbsp;et&nbsp;en meïsmes
le&nbsp;temple&nbsp;d'Apollin,&nbsp;fist&nbsp;il un autre autel de seint&nbsp;Martin&nbsp;et&nbsp;la ou li autieus
d'Apollin
estoit,&nbsp;fist il un autel de seint Jehan.&nbsp;Et
conmença&nbsp;a&nbsp;preecier et&nbsp;a&nbsp;atorner a&nbsp;foi les mescreanz&nbsp;genz qi la environ
habitoient.&nbsp;Einsi cou-&nbsp;[ fol. 161c]&nbsp;mença seins Beneois a&nbsp;fere la meson qi Moncassins est
apelee.&nbsp;Li chastiaus ot premierement&nbsp;a non&nbsp;Cassins&nbsp;et&nbsp;por la montaigne qui est
desus le chastel ou&nbsp;ele fu fete, fu&nbsp;ele
nomee Montcassins.&nbsp;Li deables
qi grant doleur en avoit&nbsp;et&nbsp;grant ire&nbsp;n'en estoit mie mout liez
des&nbsp;oevres seint Beneoit&nbsp;et&nbsp;por ce ne li
venoit&nbsp;il mie devant repostement ne par
songes,&nbsp;mes par tote aperte avision&nbsp;et&nbsp;si se
complegnoit si tres haut de la force qe seinz
Beneoiz&nbsp;li fesoit,&nbsp;qe li frere ooient bien sa&nbsp;voiz
et&nbsp;ses&nbsp;paroles,&nbsp;encore ne le peüssent
il veoir.&nbsp;Et&nbsp;si com seinz
Beneoiz recontoit a&nbsp;ses freres&nbsp;qu'il pleinement le&nbsp;veoit&nbsp;—&nbsp;il estoit toz noirs&nbsp;et&nbsp;espris de
flambes, la bouche
et&nbsp;li&nbsp;oel li&nbsp;ardoient—,&nbsp;et li frere ooient bien le deable parler et&nbsp;entendoient
ses paroles,&nbsp;car il&nbsp;huçoit premiers le seint home par
son non.&nbsp;Et qant li seinz hom qui bien conoissoit
le&nbsp;deable ne le&nbsp;voloit respondre,&nbsp;li deables
le&nbsp;començoit a&nbsp;laidengier,&nbsp;car qant il huçoit :&nbsp;"Beneoit !&nbsp;Beneoit !",&nbsp;et&nbsp;seinz
Beneoiz ne respondoit mie,&nbsp;li deables li disoit tantost :"Maleoiz !&nbsp;Non mie
beneoiz!&nbsp;Qe me demandes
tu&nbsp;?&nbsp;Et por qoi me fez tu
grevance&nbsp;?&nbsp;"&nbsp;Or vos conterai des
estors qui furent entre le seint&nbsp;home et&nbsp;le
deable,&nbsp;car li deables le haoit mout&nbsp;
durement,&nbsp;si&nbsp;li&nbsp;fesoit qanqu'il pooit
de&nbsp;mal&nbsp;en&nbsp;toutes manieres.&nbsp;
Un&nbsp;jor avint qe&nbsp;li frere fesoient&nbsp;les habitacles et&nbsp;les mesons de&nbsp;cele abeïe qe
seinz Beneoiz estoit&nbsp;a
Montcassin. El&nbsp;mi leu d'une
de&nbsp;lor mesons&nbsp;si i&nbsp;avoit une pierre q'il voudrent oster
por&nbsp;le&nbsp;leu a&nbsp;descombrer et&nbsp;por le&nbsp;mur fere.&nbsp;Il s'i assemblerent&nbsp;.ii.&nbsp;et&nbsp;puis&nbsp;.iii.,&nbsp;mes ne la porrent
movoir,&nbsp;tant qe pluisors en&nbsp;i&nbsp;vindrent,&nbsp;mes la pierre fu aussi coie com s'ele&nbsp;fust en&nbsp;terre enracinee.&nbsp;Et par ce q'il ne&nbsp;la pooient movoir par tant de genz
com&nbsp;il i&nbsp;avoient assamblé, pooient il bien certeinement savoir qe li deables se&nbsp;seoit
deseure.&nbsp;Qant il virent q'il ne la
moveroient,&nbsp;il
envoierent por&nbsp;seint Beneoit q'il venist la&nbsp;et&nbsp;q'il par ses orissons ostast
le&nbsp;deable,&nbsp;si qu'il&nbsp;peüssent
movoir et&nbsp;lever cele&nbsp;&nbsp;[ fol. 161d]&nbsp;
pierre.&nbsp;Seins Beneoiz
i&nbsp;vint, si&nbsp;fist s'orisson&nbsp;et&nbsp;sa beneïçon&nbsp;et tantost leverent la&nbsp;pierre&nbsp;si legierement c'onques rien ne lor greva.&nbsp;Dont plot au
seint home qe li frere foïssent&nbsp;la terre en&nbsp;cel
endroit ou&nbsp;la pierre avoit geü&nbsp;et&nbsp;eus si
firent.&nbsp;Qant il&nbsp;orent auques parfont
alé,&nbsp;si&nbsp;troverent une&nbsp;ymage qe paien&nbsp;avoient faite
et&nbsp;aoree.&nbsp;Cele ymage estoit&nbsp;
de&nbsp;qoivre.&nbsp;Li&nbsp;frere la&nbsp;pristrent, si le geterent&nbsp;par aventure
en&nbsp;lor cuisine.&nbsp;Et meintenant&nbsp;lor sembla qe feus
saillist de&nbsp;totes&nbsp;parz de&nbsp;la&nbsp;meson,&nbsp;si&nbsp;q'il cuidierent qe&nbsp;l'idefices
de&nbsp;la&nbsp;cuisine fust toz espriz
et&nbsp;enflambez.&nbsp;Si&nbsp;com il&nbsp;getoient eve por&nbsp;cel fu&nbsp;esteindre&nbsp;et&nbsp;il&nbsp;fesoient grant noise,&nbsp;seinz Beneoiz i&nbsp;vint&nbsp;qi
meintenant vit qe ce estoit fantosmes.&nbsp;Lors se coucha
seinz Beneoiz en orissons
et&nbsp;si&nbsp;apela ses freres cui li&nbsp;deables degaboit&nbsp;en&nbsp;tel maniere, si lor dist&nbsp;q'il feïssent le&nbsp;signe de&nbsp;la
seinte Croiz sor&nbsp;eus,&nbsp;si esgardassent qe li
edefices de&nbsp;la cuisine n'ardoit pas.&nbsp;Einsint com
li seinz hom comanda,
si&nbsp;firent&nbsp;li frere et&nbsp;n'i
virent noient de&nbsp;la&nbsp;flambe&nbsp;qu'il&nbsp;lor sembloit devant q'il eüssent veüe.&nbsp;
Aprés ce&nbsp;avint qe&nbsp;li frere fesoient&nbsp;la paroi de&nbsp;lor meson
en haut si&nbsp;com il le covenoit fere&nbsp;et&nbsp;seinz Beneoiz estoit en&nbsp;orissons dedenz
l'encloistre&nbsp;de sa celle.&nbsp;Li&nbsp;deables
li&nbsp;aparut, si li dist q'il&nbsp;alast a&nbsp;ses&nbsp;freres qi ovroient.&nbsp;Li
seinz hom&nbsp;manda a ses freres mout isnelement par&nbsp;un message q'il se gardassent sagement,&nbsp;car li deables les aguaitoit a&nbsp;cele heure.&nbsp;A&nbsp;paines ot
cil qi lor nonçoit sa parole finee,&nbsp;qant li deables trebucha la&nbsp;paroi
qe&nbsp;li frere fesoient&nbsp;et&nbsp;si ocist un joene moniot&nbsp;qui fiuz estoit a&nbsp;un&nbsp;bon&nbsp;home.&nbsp;Li frere furent mout dolenz por la&nbsp;mort de&nbsp;lor
frere,&nbsp;non mie por&nbsp;le domache de&nbsp;lor oevre.&nbsp;Meintenant le&nbsp;noncierent a&nbsp;seint Beneoit tot&nbsp;en&nbsp;plorant
et&nbsp;mout grant doel demenant.&nbsp;Seinz Beneoiz comanda c'on li aportast&nbsp;l'enfant qi&nbsp;toz estoit et&nbsp;combrisiez et&nbsp;morz.&nbsp;Li&nbsp;frere le&nbsp;mistrent en un
sac,&nbsp;car autrement ne&nbsp;le porent porter,&nbsp;car les
pierres&nbsp;ne li avoient mie&nbsp;brisiés tant seulement&nbsp;[ fol. 162a]&nbsp;les membres,&nbsp;einz li&nbsp;avoient aussint&nbsp;toz les os froissiez.&nbsp;Dont comanda seinz Beneoiz q'il
le&nbsp;meïssent jus devant&nbsp;lui en&nbsp;sa&nbsp;ceaille
ou&nbsp;il estoit acostumez de ses orissons&nbsp;fere.&nbsp;Li frere si firent
einsint&nbsp;et seinz Beneoiz les en fist
toz fors aler,&nbsp;si clost l'uis,&nbsp;mes&nbsp;il&nbsp;lor conmanda einçois q'il ralassent a&nbsp;l'oevre.&nbsp;Dont se
coucha li seins hom en orissons plus&nbsp;ententivement q'il ne soloit fere envers&nbsp;nostre Signor.&nbsp;Or poez vos oïr chose esmerveillable,&nbsp;car en&nbsp;cele meïsmes heure fu li&nbsp;enfes seinz
et&nbsp;heitiez et&nbsp;rala a&nbsp;l'oevre
ensamble o&nbsp;ses&nbsp;freres.&nbsp;Dont comença seinz Beneoiz&nbsp;a&nbsp;avoir si&nbsp;grant
grace&nbsp;de&nbsp;nostre&nbsp;Signor q'il&nbsp;
savoit mout de choses qi a&nbsp;avenir estoient.&nbsp;
Costume estoit adonc en&nbsp;la meson&nbsp;seint Beneoit&nbsp;qe nus des freres&nbsp;n'aloit a&nbsp;autre parler estrange&nbsp;ne en autre leu,&nbsp;qe&nbsp;ja beüst ne ne mengast,&nbsp;si revenist arriere,&nbsp;car nus n'aloit fors qi&nbsp;ne revenist
a&nbsp;la&nbsp;vespree.&nbsp;Ceste chose estoit&nbsp;mout bien gardee
et&nbsp;mout&nbsp;bien tenue.&nbsp;Un jor avint qe ne sai qanz
freres alerent&nbsp;en&nbsp;un leu&nbsp;ou&nbsp;il demorerent plus qu'il ne&nbsp;
cuidierent,&nbsp;si com pluiseur font encore.&nbsp;Li frere
trestrent a&nbsp;la meson d'une religieuse feme&nbsp;et&nbsp;si&nbsp;mengierent,&nbsp;puis si&nbsp;revindrent mout tost en&nbsp;leur ceaille.&nbsp;Qant il&nbsp;furent
revenuz,&nbsp;il vindrent a&nbsp;seint
Beneoit por sa&nbsp;beneïçon avoir
si&nbsp;com il avoient&nbsp;a&nbsp;costume.&nbsp;Li seinz hom ne lor vout
mie&nbsp;doner,&nbsp;einz dist
:&nbsp;&nbsp;"Ou mengastes
vous&nbsp;?&nbsp;"&nbsp;Et&nbsp;il&nbsp;respondirent
et&nbsp;si&nbsp;distrent&nbsp;:&nbsp;"Nul
leu."&nbsp;Seinz&nbsp;Beneoiz
lor&nbsp;dist&nbsp;:&nbsp;"Por qoi mentés
vos en tel&nbsp;maniere&nbsp;?&nbsp;Dont ne fustes
vos a&nbsp;la meson&nbsp;a&nbsp;cele feme et&nbsp;dont n'i eüstes vos teles viandes
et&nbsp;dont n'i beüstes vos tantes
foiz&nbsp;?&nbsp;"&nbsp;Qant&nbsp;li frere orent oï ce&nbsp;qe&nbsp;lor pere&nbsp;lor contoit — ensi&nbsp;l'ostel ou&nbsp;il&nbsp;avoient
mengié&nbsp;et&nbsp;la
maniere&nbsp;des viandes et&nbsp;le nombre de&nbsp;lor
boivre—,&nbsp;il&nbsp;cheïrent a&nbsp;ses piez&nbsp;et&nbsp;si li conurent tout ce q'il&nbsp;avoient fet et&nbsp;regehirent
et&nbsp;distrent q'il trespassé avoient
son&nbsp;coumandement.&nbsp;Seinz&nbsp;Beneoiz lor&nbsp;pardona et&nbsp;si pensa qe&nbsp;plus
ne&nbsp;le&nbsp;feroient,&nbsp;si les assoust et douna sa beneïçon.&nbsp;&nbsp;[ fol. 162b]&nbsp;
Une autre foiz avint qe uns&nbsp;hom mout religieus avoit&nbsp;en&nbsp;costume del
leu ou&nbsp;il estoit&nbsp;manans&nbsp;venir en jeunes a&nbsp;seint
Beneoit por avoir ses orissons et&nbsp;sa
beneïçon&nbsp;et&nbsp;por veoir un suen frere
qi&nbsp;moines estoit&nbsp;
en&nbsp;la&nbsp;compaignie seint&nbsp;Beneoit.&nbsp;Valentiniens avoit non&nbsp;dont je vos ai&nbsp;fait&nbsp;mension
devant.&nbsp;Cil hom mut por aler&nbsp;la voie q'il avoit acostumee.&nbsp;Uns autres&nbsp;hom s'acompaigna a&nbsp;lui qi viande portoit por mengier en la
voie.&nbsp;Si com il&nbsp;s'en aloient ensamble
et&nbsp;l'eure de mengier fu
aprochie,&nbsp;cil qi la viande avoit&nbsp;dist a&nbsp;celui qi
a&nbsp;seint Beneoit
aloit&nbsp;:&nbsp;"Beaus frere,&nbsp;vien ça, si mengerons qe nos&nbsp;ne soions trop lassez
de&nbsp;la longue voie&nbsp;par famine."&nbsp;Cil li respondi :&nbsp;"Amis, non&nbsp;ferai.&nbsp;Je ne
mengerai mie, car je suel
toz&nbsp;tens jeuns venir a&nbsp;seint
Beneoit nostre pere."&nbsp;Qant li compeins qi la
viande avoit oï ce,&nbsp;il se teüt
adont,&nbsp;mes qant&nbsp;il&nbsp;ot grant piece de&nbsp;la&nbsp;voie
avant alé,&nbsp;il recomença le preudome
a&nbsp;amonester&nbsp;qu'il mengassent.&nbsp;Li preudom
qi jeuns&nbsp;soloit aler n'en vout riens
fere.&nbsp;Dont&nbsp;alerent grant piece ensamble tant q'il&nbsp;fu mout atargié, ce
sembla a&nbsp;celui qui&nbsp;volentiers mengast.&nbsp;Lors
troverent&nbsp;enmi la voie un mout beau pré&nbsp;et&nbsp;en&nbsp;cel pré une mout
bele fonteine&nbsp;qui&nbsp;mout estoit
clere et&nbsp;delitable&nbsp;et&nbsp;tieus choses si estoient mout plesanz a&nbsp;ceus
qi&nbsp;estoient lassez.&nbsp;Dont parla cil qi
a&nbsp;costume&nbsp;avoit de&nbsp;parler avant au&nbsp;preudome
son&nbsp;compaignon&nbsp;et&nbsp;si li dist&nbsp;:&nbsp;"Veez ici le
pré&nbsp;et&nbsp;la fonteine&nbsp;et&nbsp;leu delitable ou&nbsp;nos
poons&nbsp;mengier et&nbsp;reposer;&nbsp;aprés si
irons plus&nbsp;heitiement nostre
voie.&nbsp;"&nbsp;Li&nbsp;preudom (qi)&nbsp;qi&nbsp;vit le beau liu otroia a&nbsp;ceste tierce foiz&nbsp;qu'il mengeroit.&nbsp;Dont mengierent ensamble&nbsp;seur la
fonteine&nbsp;et&nbsp;tant ala
la&nbsp;chose qe li&nbsp;preudom ala a&nbsp;la ceaille seint&nbsp;Beneoit au&nbsp;vespre.&nbsp;Et&nbsp;qant il
fu devant&nbsp;le seint pere,&nbsp;il&nbsp;li requist s'orisson et&nbsp;sa
beneïçon,&nbsp;mes seinz
Beneoiz le blasma de&nbsp;[ fol. 162c]&nbsp; ce q'il&nbsp;avoit fet en la voie&nbsp;et&nbsp;si li dist&nbsp;:&nbsp;"Que&nbsp;est ce, beaus freres, li malignes esperiz
qui&nbsp;a&nbsp;toi parla en&nbsp;la&nbsp;voie par ton
compaignon&nbsp;ne&nbsp;te pot mie enorter qe tu feïsses
sa&nbsp;volenté&nbsp;a la premiere foiz&nbsp;ne a&nbsp;la seconde,&nbsp;mes
a&nbsp;la&nbsp;tierce sormonta il a&nbsp;ce qu'il
vout fere."&nbsp;Dont&nbsp;reconut cil ce q'il
avoit fet,&nbsp;si se lessa cheoir&nbsp;as&nbsp;piez seint Beneoit&nbsp;et&nbsp;comença
a&nbsp;plorer et&nbsp;a&nbsp;rendre sa&nbsp;coupe&nbsp;et&nbsp;bien sot qe seinz Beneoiz avoit veü son
meffet,&nbsp;ja fust ce q'il n'i
eust esté&nbsp;en&nbsp;presence.&nbsp;Einsi savoit li seinz hom
par&nbsp;la&nbsp;grace de&nbsp;Deu les&nbsp;choses aussint bien celes ou&nbsp;il&nbsp;n'estoit
mie,&nbsp;come&nbsp;celes ou il estoit.
Adonc avint qe&nbsp;uns rois qi avoit&nbsp;non Thotila oï parler de&nbsp;seint Beneoit&nbsp;et&nbsp;q'il
savoit les&nbsp;choses qi a&nbsp;avenir estoient.&nbsp;Si se pensa
q'il iroit a&nbsp;lui&nbsp;et&nbsp;si esproveroit se ce estoit voirs ou
non.&nbsp;Qant&nbsp;il&nbsp;vint pres de l'abeïe,&nbsp;si arresta ensus&nbsp;et&nbsp;si&nbsp;manda a&nbsp;seint Beneoit qu'il
venoit a&nbsp;lui parler&nbsp;de son afere.&nbsp;Li&nbsp;rois avoit un
serjant,&nbsp; Ringoz&nbsp;estoit apelez.&nbsp;Celui fist
li&nbsp;rois vestir de&nbsp;roiaus&nbsp;vesteüres&nbsp;et&nbsp;atorner del tot en tot en&nbsp;sa
guise&nbsp;et&nbsp;si li
comanda q'il alast au&nbsp;seint home&nbsp;en&nbsp;sa
persone et&nbsp;ses&nbsp;.iii.&nbsp;plus privez compaignons qi
estoient de son conseil devant toz&nbsp;les autres&nbsp;envoia il ensamble o&nbsp;celui
a&nbsp;son&nbsp;service.&nbsp;Li uns de&nbsp;cez trois compaignons
avoit non Vult&nbsp;
et&nbsp;li&nbsp;autres Rudrich&nbsp;et&nbsp;li tierz Blidin.&nbsp;Por&nbsp;ce les i&nbsp;envoia li
rois qe seinz Beneoiz cuidast
qe&nbsp;cil ensemble o&nbsp;cui il&nbsp;aloient&nbsp;et&nbsp;qi estoit
vestuz si&nbsp;noblement fust proprement le cors le roi,&nbsp;car
onqes ne l'avoit veü&nbsp;et&nbsp;ensamble envoia serjanz qi&nbsp;portoient espees,&nbsp;si&nbsp;q'il semblast aussi bien rois de totes&nbsp;autres choses com de
vesteüres.&nbsp;Einsi cuidoit li rois deçoivre seint Beneoit.&nbsp;Qant&nbsp;Ringgoz fu molt richement atornez
et&nbsp;il&nbsp;ot&nbsp;ensemble o&nbsp;lui ses chevaliers
et&nbsp;sa mesnie,
il&nbsp;ala&nbsp;tant q'il vint a&nbsp;l'abeïe.&nbsp;Li seinz hom le vit&nbsp;venir de&nbsp;loing
qi&nbsp;toz coiz se seoit ne&nbsp;ne se movoit.&nbsp;Qant Ringgoz li fu tant aprochiez qe&nbsp;seinz Beneoiz se&nbsp;pensa q'il orroit bien et&nbsp;entenderoit sa
parole,&nbsp;il li comença a&nbsp;crier et&nbsp;a&nbsp;dire&nbsp;:&nbsp;"Beaus fiuz,&nbsp;oste ce qe tu portes, car ce n'est
mie&nbsp;tien&nbsp;!&nbsp;"&nbsp;Qant Ringgoz oï&nbsp;la&nbsp;parole, il&nbsp;se&nbsp;lessa che-&nbsp;[ fol. 162d]&nbsp;-oir a&nbsp;terre,&nbsp;si ot grant poor,&nbsp;por&nbsp;ce&nbsp;q'il voloit par&nbsp;sa folie
degaber si seint home.&nbsp;Et tuit cil qi la&nbsp;estoient assemblé o&nbsp;lui se&nbsp;lessierent cheoir&nbsp;a&nbsp;terre por&nbsp;encliner
seint Beneoit&nbsp;et&nbsp;puis si&nbsp;s'en retornerent q'il ne l'oserent aprocier&nbsp;et&nbsp;conterent au roi
par grant poor&nbsp;com tost
li&nbsp;seinz hom les avoit pris et&nbsp;coneü tot lor
afere.&nbsp;Lors ala li rois meïsmes par lui tot seul&nbsp;sanz
compaignie la ou seinz Beneoiz
seoit&nbsp;toz seus en&nbsp;sa ceaille&nbsp;et&nbsp;tantost com il&nbsp;le&nbsp;vit,&nbsp;ne l'osa il
aprochier,&nbsp;einz se mist a&nbsp;terre,&nbsp;si&nbsp;l'enclina.&nbsp;Li seinz hom li dist une foiz
et&nbsp;autre q'il&nbsp;se
levast,&nbsp;mes onqes li rois ne se vout lever&nbsp;
tresq'atant qe seinz
Beneoiz meïsmes vint&nbsp;a&nbsp;lui qi le
leva de terre&nbsp;et&nbsp;qui
mout le blasma&nbsp;des choses qu'il avoit fetes&nbsp;et&nbsp;a&nbsp;mout petit&nbsp;de&nbsp;paroles li&nbsp;dist ce&nbsp;qe a&nbsp;avenir
li&nbsp;estoit en&nbsp;tel maniere&nbsp;:&nbsp;"Rois, tu as mout fet de
maus.&nbsp;Or soies sages tres ceste ore en avant&nbsp;et&nbsp;si&nbsp;lai&nbsp;ester tes
felonies,&nbsp;car pechiés est de&nbsp;mal fere.&nbsp;Saches
bien qe tu&nbsp;iras en brief terme a&nbsp;Rome&nbsp;et&nbsp;aprés passeras la mer por aler en Sulie.&nbsp;Tu&nbsp;viveras encore&nbsp;.ix.&nbsp;anz en&nbsp;ta
poesté&nbsp;et&nbsp;en&nbsp;ta&nbsp;signorie&nbsp;et&nbsp;au&nbsp;disieme an morras sanz
dotance."&nbsp;Qant li rois oï ce, si fu mout espoentez en son&nbsp;cuer sanz mostrer
samblant.&nbsp;Dont requist&nbsp;au seint home ses orissons et&nbsp;sa
beneïçon, si&nbsp;s'en
repeira arriere.&nbsp;Et bien sachiez vos qi m'escoutez et&nbsp;entendez&nbsp;qe tres&nbsp;ce jor en&nbsp;avant ot&nbsp;en&nbsp;lui
meins de&nbsp;cruiauté&nbsp;et&nbsp;de
felonie.&nbsp;Aprés&nbsp;ce ne demora gueres qe&nbsp;li&nbsp;rois en&nbsp;ala
a&nbsp;Rome,&nbsp;si com seinz
Beneoiz li&nbsp;avoit dit.&nbsp;De la s'en&nbsp;ala en&nbsp;Sulie, si&nbsp;passa la mer&nbsp;et&nbsp;puis morut il&nbsp;au&nbsp;disieme an
et&nbsp;issi de ceste mortel vie.&nbsp;
Adonc avoit en&nbsp;l'eglisse de&nbsp;Tamisse&nbsp;un prestre qi&nbsp;mout estoit
preudom&nbsp;et&nbsp;seinz hom.&nbsp;Celui amoit molt
seint&nbsp;Beneoit,&nbsp;por ce q'il savoit
bien q'il estoit de&nbsp;nete vie
et&nbsp;de&nbsp;seinte.&nbsp;Cil vint a&nbsp;seint Beneoit
qant&nbsp;li rois fu de&nbsp;lui partiz.&nbsp;Seinz
Beneoiz li&nbsp;conta et&nbsp;dist conment
li&nbsp;rois estoit a&nbsp;lui venuz et&nbsp;conment il le
cuidoit deçoivre.&nbsp;Li prestres qi&nbsp;totes cez paroles ot
escoutees parla a&nbsp;seint&nbsp;Beneoit&nbsp;et&nbsp;si li
dist&nbsp;:&nbsp;"Ceste citez sera par cest roi&nbsp;
destruite&nbsp;si&nbsp;del&nbsp;tout en
tout q'il ne sera nus&nbsp;qi
i&nbsp;habite."&nbsp;Seinz
Beneoiz respondi au&nbsp;prestre&nbsp;[ fol. 163a]&nbsp;et&nbsp;si li dist : "Rome ne sera ja&nbsp;desertee par paiens&nbsp;ne par Sarrazinz,&nbsp;mes ele anoientira
par tempestes et&nbsp;par foudres et&nbsp;par escrollemenz
de&nbsp;tere."&nbsp;Et ceste prophetie i&nbsp;est meintenant
veüe,&nbsp;car&nbsp;les mesons i&nbsp;sont abatues par
pluiseurs leus&nbsp;et&nbsp;les eglisses destruites et&nbsp;li
edefi i&nbsp;vont a&nbsp;noient&nbsp;en pluiseurs manieres.&nbsp;Et&nbsp;ce racontent li frere&nbsp;seint Beneoit qi l'oïrent&nbsp;qe&nbsp;seinz Beneoiz prophetiza einsint ceste
chose a&nbsp;avenir.&nbsp;
En cel tens meïsmes&nbsp;qe li
rois Thotila estoit departiz
de&nbsp;seint
Beneoit,&nbsp;si&nbsp;com je vos
ai&nbsp;devant dit et&nbsp;conté,&nbsp;i&nbsp; avoit un clerc en l'eglisse d'Aquinense qi
estoit fors del sens par&nbsp;le deable qi molt griement&nbsp;le
tormentoit.&nbsp;Li prestres de&nbsp;l'eglisse qi mout&nbsp;
estoit preudom et&nbsp;religieus,&nbsp;Costances
avoit&nbsp;non,&nbsp;l'avoit
envoié par pluiseurs seinz leus&nbsp;ou cors de glorieus
martyrs reposoient por ce&nbsp;qe santé li&nbsp;fust
rendue,&nbsp;mes ne pot estre q'il&nbsp;
eüst santé en nul leu ou l'en le
menast,&nbsp;por&nbsp;ce qe nostre Sires voloit par lui
demostrer&nbsp;com grant grace il
avoit donee a saint Beneoit. [A la parfin fu li clers
amenez a seint Beneoit].&nbsp;Il se coucha a&nbsp;terre,
si&nbsp;fist ses orissons&nbsp;a&nbsp;nostre Signor et&nbsp;ses
proieres,&nbsp;tant qe li&nbsp;clers fu&nbsp;delivrés del
deable&nbsp;et&nbsp;gueriz de
sa&nbsp;male aventure.&nbsp;Qant li&nbsp;clers fu sanez de&nbsp;son meschief,&nbsp;seinz Beneoiz li
dist&nbsp;:&nbsp;"Va&nbsp;t'en et&nbsp;si&nbsp;garde qe jamés ne
menjuces de char&nbsp;et&nbsp;si&nbsp;garde qe jamés n'aproces a&nbsp;seintes ordres,&nbsp;car bien&nbsp;
saces, se&nbsp;tu ordener te
fesoies,&nbsp;qe&nbsp;tu meintenant seroies rencheüz es liens
au deable&nbsp;et&nbsp;en
la male aventure&nbsp;qe&nbsp;tu as
longuement&nbsp;sosferte."&nbsp;Li clers li respondi q'il tendroit ses&nbsp;comandemenz en totes manieres.&nbsp;Lors s'en&nbsp;departi meintenant seinz
et&nbsp;heitiez&nbsp;et&nbsp;bien&nbsp;se garda de ce qe seinz Beneoiz li&nbsp;avoit
coumandé a&nbsp;garder grant tens,&nbsp;tant com il li&nbsp;
sovint de la doleur q'il avoit
sostenue,&nbsp;mes&nbsp;qant lonc tens fu trespassez
et&nbsp;ceste chose&nbsp;fu auqes oubliee&nbsp;et&nbsp;il vit qe li ainsné de&nbsp;lui
moroient&nbsp;et&nbsp;li
meinsnez estoient essauciez&nbsp;et&nbsp;eslevez a&nbsp;seintes ordres,&nbsp;il&nbsp;ot oubliees les paroles seint
Beneoit&nbsp;et&nbsp;arriere&nbsp;
mises,&nbsp;si se fist ordener a&nbsp;prestre&nbsp;et&nbsp;tantost&nbsp;li rentra li
deables el cors qi ne le deguerpi&nbsp;onques tresq'atant
qu'il ot l'ame del cors getee&nbsp;&nbsp;[ fol. 163b]&nbsp;par grant travail&nbsp;et par grant doleur.&nbsp;
Une autre foiz avint qe uns hauz&nbsp;home&nbsp;Theoprobus estoit apelez,&nbsp;estoit renduz en la meson seint&nbsp;Beneoit&nbsp;et&nbsp;mout avoit grant fiance el
seint&nbsp;home por&nbsp;ce qu'il le savoit de
seinte vie.&nbsp;Cil&nbsp;Theoprobus entra un jor en la
ceaille ou li&nbsp;seinz hom fesoit ses orissons,&nbsp;si le
trova&nbsp;mout durement plorant.&nbsp;Cil resgarda&nbsp;et&nbsp;si se teüt grant piece por ce qu'il cuidoit qe&nbsp;li seinz hom deüst lessier le plorer,&nbsp;mes il&nbsp;ne [le] lessa mie adonques tost.&nbsp;Theoprobus&nbsp;s'en esmerveilla
durement,&nbsp;car seinz
Beneoiz n'avoit mie a&nbsp;costume
q'il se pleinsist&nbsp;en tel
maniere,&nbsp;dementieres q'il devoit&nbsp;fere
ses orissons.&nbsp;Qant il se fu esmerveilliez assez, il ala avant&nbsp;et&nbsp;si li demanda dont&nbsp;ceste doleur
li&nbsp;venoit et&nbsp;ceste pesance.&nbsp;Seinz&nbsp;Beneoiz respondi isnelement
et&nbsp;si li dist&nbsp;:&nbsp;"Beaus&nbsp; frere,&nbsp;je
ai ceste doleur por&nbsp;ce qe ceste abeïe&nbsp;qe&nbsp;je ai fete et&nbsp;estoree
et&nbsp;totes les choses que&nbsp;je avoie a&nbsp;oés
mes freres apareillies seront&nbsp;tresq'a brief tens
destruites.&nbsp;Et par la volenté nostre Signor seront
totes choses en ces&nbsp;parties mises es meins de&nbsp;paiens&nbsp;et&nbsp;a&nbsp;poines
m'a nostre Sires otroié&nbsp;et&nbsp;qe je et&nbsp;mi frere&nbsp;en eschapons."&nbsp;Qant
Theoprobus oï ce,&nbsp;il&nbsp;li&nbsp;vint&nbsp;a&nbsp;grant mervelle,&nbsp;mes l'abeïe fu destruite&nbsp;aprés par
les Longuebars,&nbsp;si com nos bien&nbsp;meïsmes savons,&nbsp;car la nuit meesmement&nbsp;qe
seinz Beneoiz ot dite ceste parole, entrerent li Longuebarz dedenz
l'abeïe&nbsp;et&nbsp;pristrent&nbsp;qanq'il pooient trover&nbsp;et&nbsp;abatirent les mesons
et&nbsp;depecierent, mes onques
home n'i&nbsp;pristrent.&nbsp;Einsi aempli a&nbsp;seint Beneoit nostre Sires ce q'il li avoit promis —
ce est q'il li&nbsp;garderoit ses freres —,&nbsp;ja fust ce qe&nbsp;ses
choses&nbsp;fussent destruites par paiens.&nbsp;Et ceste&nbsp;chose
si&nbsp;est semblable a&nbsp;l'oevre qe seinz Pous&nbsp;fist en la nef ou&nbsp;totes
les choses perirent&nbsp;et&nbsp;par lui orent cil qi&nbsp;ensemble o&nbsp;lui estoient&nbsp;sauves les vies.&nbsp;
Aprés ce avint qe uns enfes,&nbsp;Ylarates avoit non&nbsp;et&nbsp;puis fu convers en l'abeïe,&nbsp;fu envoiez a&nbsp;seint&nbsp;Beneoit par un suen signor&nbsp;ensamble o&nbsp;cui&nbsp;[ fol. 163c]&nbsp; il estoit&nbsp;atout deus vesseaus pleins de&nbsp;vin.&nbsp;Li vessel estoient
de fust et&nbsp;(de) flascon&nbsp;apelé en cel language.&nbsp;Li enfes qi le
vin&nbsp;portoit tote la voie se pensa q'il n'en donroit&nbsp;qe l'un
a&nbsp;seint
Beneoit&nbsp;et&nbsp;l'autre
repondroit&nbsp;en la voie, si en
beveroit qant il repaireroit.&nbsp;Einsint com il le pensa, einsint le fist&nbsp;et&nbsp;ala tant q'il presenta
a&nbsp;seint Beneoit l'un&nbsp;des flascons&nbsp;:&nbsp;ce est l'un des barilliaus,&nbsp;et&nbsp;li&nbsp;seinz hom le
reçut a&nbsp;grant grace.&nbsp;Qant cil&nbsp;ot pris congié del
reperier arriere,&nbsp;seinz&nbsp;Beneoiz parla a&nbsp;lui mout belement
et&nbsp;si&nbsp;li&nbsp;dist&nbsp;:&nbsp;"Beaus fiuz, garde qe tu
a&nbsp;ce baril qe&nbsp;tu&nbsp;as repost jamés ne
boives,&nbsp;mes qant tu&nbsp;i&nbsp;vendras
et&nbsp;tu le troveras,&nbsp;si verse fors
et&nbsp;respant ce&nbsp;qu'il
a&nbsp;dedenz."&nbsp;Qant cil oï einsint&nbsp;parler le seint
home, si ot grant
honte,&nbsp;mes&nbsp;neqedent se departi il de seint Beneoit&nbsp;et&nbsp;ala tant
q'il vint a&nbsp;son baril, si se pensa q'il&nbsp;esproveroit se la chose estoit voire qu'il avoit oïe.&nbsp;Lors aclina le&nbsp;baril
et&nbsp;tantost en&nbsp;issi uns serpenz&nbsp;dont cil qant il&nbsp;le&nbsp;vit ot
grant&nbsp;merveille et&nbsp;grant
poor,&nbsp;car par ceste chose&nbsp;savoit il q'il avoit mauvese oevre fete.&nbsp;
Non mie granment ensus de&nbsp;l'abeïe&nbsp;seint Beneoit avoit une vile
ou&nbsp;il manoit genz assez qi par la parole et&nbsp;par l'enortement seint
Beneoit&nbsp;et&nbsp;par&nbsp;sa predication
estoient tornez a&nbsp;la foi nostre&nbsp;Signor&nbsp;et&nbsp;avoient deguerpi la fause
creance&nbsp;des ydres.&nbsp;En cele vile avoit nonains
qui&nbsp;nostre Signor servoient&nbsp;et&nbsp;seinz
Beneoiz i&nbsp;envoioit mout sovent de ses freres
por eles&nbsp;doctriner et&nbsp;amonester q'eles
nostre Signor&nbsp;servissent ententivement et&nbsp;l'ordre tenissent por avoir vie
parmenable.&nbsp;Adonc avint&nbsp;un jor&nbsp;qe li seinz hom en&nbsp;i&nbsp;envoia un si
com&nbsp;il avoit a&nbsp;costume.&nbsp;Qant li moines qi la
fu&nbsp;envoiez ot&nbsp;les damoiseles amonestees de&nbsp;bien&nbsp;fere et&nbsp;il
ot&nbsp;sa&nbsp;predication definee,&nbsp;eles li proierent tant&nbsp;q'il prist&nbsp;.ii.&nbsp;petites toailles qu'eles li
donerent,&nbsp;si les mist en son sein.&nbsp;Meintenant q'il fu reperiez et&nbsp;seinz
Beneoiz le&nbsp;vit,&nbsp;il&nbsp;le
comença a&nbsp;blasmer mout leidement et&nbsp;si&nbsp;li
dist&nbsp;:&nbsp;"Coment pot entrer la felonie en
ton&nbsp;sein qe&nbsp;tu i&nbsp;as
reposte&nbsp;?&nbsp;"&nbsp;Li moines s'esbahi,&nbsp;car&nbsp;&nbsp;[ fol. 163d]&nbsp;il ne savoit de qoi li seinz hom le reprenoit,&nbsp;por ce q'il avoit en&nbsp;son&nbsp;sein oublié ce que les&nbsp;
noneins doné li avoient.&nbsp;Seinz
Beneoiz li&nbsp;dist&nbsp;:&nbsp;"Cuides tu qe je ne fusse en
presence,&nbsp;qant&nbsp;tu preïs les choses
qe&nbsp;les anceles Deu te&nbsp;donerent et&nbsp;tu les
meïs en&nbsp;ton
sein&nbsp;?&nbsp;"&nbsp;Qant&nbsp;li moines
oï ce,&nbsp;il se lessa cheoir as piez&nbsp;seint Beneoit a&nbsp;terre,&nbsp;si
se repenti de la folie q'il avoit fete&nbsp;et&nbsp;si geta les toailles fors&nbsp;de&nbsp;son
sein&nbsp;c'on li
avoit donees,&nbsp;si&nbsp;fu assous del seint home.&nbsp;
Aprés ce avint qe&nbsp;li seinz hom mengoit par une
vespree&nbsp;et&nbsp;uns
moines qi&nbsp;estoit fius d'un haut home&nbsp;tenoit
devant lui la chandele a&nbsp;la table,&nbsp;si comença mout
orguelleusement a&nbsp;penser&nbsp;et&nbsp;a&nbsp;dire en&nbsp;son
corage&nbsp;et&nbsp;en&nbsp;sa pensee&nbsp;:&nbsp;"Qui est&nbsp;cist
devant qui je sui toz droiz a&nbsp;son mengier&nbsp;et&nbsp;cui je&nbsp;serf
de&nbsp;tenir sa&nbsp;lumiere et&nbsp;qi&nbsp;sui je
qi&nbsp;servir le doi en&nbsp;tel guise&nbsp;?&nbsp;"&nbsp;Si
com&nbsp;li jovenes moines pensoit ice,&nbsp;seinz Beneoiz se&nbsp;torna vers
lui,&nbsp;si le comença mout&nbsp;a&nbsp;blasmer
et&nbsp;si li dist&nbsp;:&nbsp;"Frere, seigne ton cuer!&nbsp;Qe est ce qe tu
penses&nbsp;?&nbsp;Seignes ton cuer,&nbsp;si feras qe sages."&nbsp;Dont apela
ses autres&nbsp;moines, si&nbsp;lor
comanda qe il a&nbsp;celui ostassent le&nbsp;lumiere fors de&nbsp;la mein&nbsp;et&nbsp;le moine&nbsp;conmanda q'il arriere se tresist de&nbsp;son service&nbsp;et&nbsp;qu'il fust coiz, si se reposast.&nbsp;Li frere demanderent
a&nbsp;celui q'il avoit pensé&nbsp;et il lor reconta tout en&nbsp;ordre le grant&nbsp;orgueil q'il avoit pensé&nbsp;et&nbsp;la felonie&nbsp;et&nbsp;la parole q'il disoit tout
coiement en&nbsp;sa pensee encontre le seint home.&nbsp;Dont&nbsp;sorent li
frere certeinement&nbsp;qe nule&nbsp;
chose ne&nbsp;pooit estre a&nbsp;seint
Beneoit celee&nbsp;ne reposte,&nbsp;car il savoit et&nbsp;connissoit les&nbsp;pensees
et&nbsp;les corages des homes.&nbsp;
Une autre foiz avint qe une grant&nbsp;faminevint en cele region,&nbsp;si&nbsp;qe totes les genz de&nbsp;la
contree en&nbsp;estoient destreinz.&nbsp;Adont failli li&nbsp;blez&nbsp;en
l'abeïe seint
Beneoit.&nbsp;Lor peins estoit&nbsp;si failliz q'il n'en i&nbsp;avoit qe&nbsp;.v.&nbsp;tant
seulement de&nbsp;remanant.&nbsp;Li frere en estoient&nbsp;tuit
esmaiés&nbsp;ne ne savoient qe
fere.&nbsp;Qant&nbsp;[ fol. 164a]&nbsp;seinz Beneoiz les vit por ceste chose si dolenz,&nbsp;il parla a&nbsp;eus et&nbsp;si&nbsp;lor
dist&nbsp;:&nbsp;"Por qoi estes
voz&nbsp;si tristes en vos corages por ceste
besoigne&nbsp;?&nbsp;Soffrez hui tant seulement&nbsp;et&nbsp;demein&nbsp;auroiz vos a&nbsp;grant
plenté ce qe mestiers&nbsp;vos sera."&nbsp;Einsint passa cis
jorz et&nbsp;la&nbsp;nuiz.&nbsp;Et lendemein a&nbsp;la matinee
troverent il&nbsp;devant lor&nbsp;portes&nbsp;.cc.&nbsp;muis de ferine
molt&nbsp;belement atornee en&nbsp;sas et mise&nbsp;ne ne sorent onqes li
frere dont ele estoit venue&nbsp;ne par quel maniere nostre Sires lor avoit donee
et&nbsp;envoie.&nbsp;Li frere rendirent&nbsp;graces a&nbsp;nostre
Signor&nbsp;et&nbsp;par&nbsp;ce apristrent&nbsp;il et&nbsp;sorent bien c'on&nbsp;ne devoit mie
douter&nbsp;ne&nbsp;desperer&nbsp;qui
a&nbsp;mestier et&nbsp;besoigne.&nbsp;
Un autre tens aprés ce&nbsp;avint qe&nbsp;uns hauz hom qi en
nostre Signor avoit sa&nbsp;fiance mise,&nbsp;vint&nbsp;a&nbsp;seint
Beneoit&nbsp;et&nbsp;si li proia qu'il en son
chastel&nbsp;qi estoit pres de&nbsp;Teracenense&nbsp;envoiast de&nbsp;ses freres por establir
et&nbsp;por&nbsp;fere une abeïe.&nbsp;Seinz Beneoiz li otroia.&nbsp;Lors eslut
de&nbsp;ses&nbsp;freres qui la en&nbsp;iroient&nbsp;et&nbsp;si lor dist et&nbsp;devisa li
queus seroit lor&nbsp;peres esperitueus&nbsp;:&nbsp;ce est abbes,&nbsp;et&nbsp;li queus seroit
lor&nbsp;prevoz&nbsp;por&nbsp;garder lor&nbsp;aferes.&nbsp;Qant il ot
einsint&nbsp;la&nbsp;chose ordenee et&nbsp;devisee, il&nbsp;lor dist&nbsp;:&nbsp;"Alez&nbsp;vos en&nbsp;et&nbsp;bien saciez q'a ce jor
vendrai&nbsp;je a&nbsp;vos&nbsp;et&nbsp;si vos
ensegnerai en&nbsp;quel leu vos feroiz&nbsp;le&nbsp;mostier
et&nbsp;le refectoir as&nbsp;freres ou&nbsp;il&nbsp;mengeront&nbsp;et&nbsp;l'ostel por&nbsp;les ostes reçoivre&nbsp;et&nbsp;les&nbsp;autres edefices qu'il vos covendra."&nbsp;Dont&nbsp;pristrent li frere
qi aler s'en devoient
sa&nbsp;beneïçon,&nbsp;si s'en
partirent et&nbsp;alerent tant&nbsp;qu'il
vindrent au&nbsp;leu ou il&nbsp;aler devoient.&nbsp;Qant il i&nbsp;furent venu,&nbsp;si comencierent&nbsp;a&nbsp;querre
et&nbsp;a&nbsp;atorner lor choses par grant&nbsp;diligense&nbsp;et&nbsp;ce q'il sorent qe&nbsp;besoinz estoit&nbsp;a&nbsp;oez la&nbsp;venue
seint Beneoit qi&nbsp;jor
leur&nbsp;avoit mis de&nbsp;venir.&nbsp;Qant vint la
nuit&nbsp;qe li seinz hom lor avoit promis q'il
vendroit a&nbsp;lendemein,&nbsp;en avision celui qu'il&nbsp;avoit fet de&nbsp;cel
covent abbé&nbsp;et&nbsp;au&nbsp;prevost&nbsp;aussint&nbsp;et&nbsp;si lor ensigna&nbsp;et&nbsp;demostra
chascun&nbsp;leu par lui ou il devoient fere et&nbsp;establir&nbsp;lor edefices.&nbsp;Qant li abbes et&nbsp;li
prevoz se fu-&nbsp;[ fol. 164b]&nbsp;-rent
esvelliez et levez, li&nbsp;uns conta
a&nbsp;l'autre&nbsp;l'avision q'il avoit
veüe,&nbsp;mes por ce ne&nbsp;crurent il mie ceste chose
encore,&nbsp;einz atendoient la&nbsp;venue seint Beneoit,&nbsp;si
com&nbsp;il lor avoit dit&nbsp;et&nbsp;molt s'esmervelloient&nbsp;por qoi&nbsp;il ne&nbsp;venoit.&nbsp;Et qant
il virent&nbsp;qu'il ne vendroit
mie,&nbsp;il repairierent (a)&nbsp;a&nbsp;lui toz dolenz
et&nbsp;si&nbsp;distrent&nbsp;:&nbsp;"Seinz peres,&nbsp;nos gardions ta venue si com
tu nos avoies promis,&nbsp;por ce qe tu nos enseignasces
et&nbsp;demostrasses coment et&nbsp;ou
nous&nbsp;feïssons nos edefices, mes tu ne&nbsp;venis&nbsp;mie."&nbsp;Seint
Beneoiz lor respondi&nbsp;:&nbsp;"Beaus&nbsp;freres, por qoi
dites vos tieus paroles&nbsp;?&nbsp;N'alai je mie a&nbsp;vos einsi com je vos promis
et&nbsp;dis&nbsp;?&nbsp;"&nbsp;Li frere respondirent : &nbsp;"Qant&nbsp;fu&nbsp;ce qe vos
i&nbsp;venistes&nbsp;?&nbsp;"&nbsp;Il&nbsp;lor
dist&nbsp;:&nbsp;"Dont&nbsp;ne m'aparu je a&nbsp;vos&nbsp;.ii.&nbsp;en&nbsp;dormant&nbsp;et&nbsp;demostrai chascun leu
et&nbsp;ensignai&nbsp;?&nbsp;&nbsp;Alez, retornez arriere et&nbsp;si&nbsp;fetes
totes les habitations de&nbsp;l'abeïe,&nbsp;si com je&nbsp;les
vos&nbsp;mostrai&nbsp;par&nbsp;vision [de]&nbsp;l'abeïe."&nbsp;Qant li frere
oïrent&nbsp;ce, il le tindrent
a&nbsp;grant merveille,&nbsp;si reperierent arriere, si&nbsp;firent lor oevre&nbsp;et&nbsp;ordenerent ensi com il avoient par avision&nbsp;veü.&nbsp;De&nbsp;tel&nbsp;force et&nbsp;de tel
vertu estoit li seinz hom&nbsp;en&nbsp;sa pensee&nbsp;q'a&nbsp;poines li&nbsp;pooit estre
nule&nbsp;chose celee&nbsp;et&nbsp;ses paroles meesmement avoient si&nbsp;grant
force q'eles n'estoient onques
veines,&nbsp;car adés avenoient einsi&nbsp;com il les
disoit.&nbsp;Dont vous poez oïr et&nbsp;entendre un beau
miracle.&nbsp;
Pres de&nbsp;s'abeïe habitoient&nbsp;.ii.&nbsp;nonains en&nbsp;un lor propre leu&nbsp;qui&nbsp;nees estoient de haute&nbsp;lignie.&nbsp;Uns&nbsp;hom religieus les servoit de&nbsp;ce dont elles&nbsp;avoient
mestier,&nbsp;mes eles&nbsp;ne pooient tenir lor langues envers
lui,&nbsp;qe mout sovent ne le&nbsp;laidengassent de&nbsp;paroles,&nbsp;tant&nbsp;qu'eles l'escommovoient mout sovent&nbsp;en&nbsp;grant ire.&nbsp;Qant li
preudom ot mout&nbsp;longuement soffert cest anui et&nbsp;ceste lime,&nbsp;il s'en ala a&nbsp;seint
Beneoit&nbsp;et&nbsp;si li conta
et&nbsp;dist&nbsp;come cez
dames li fesoient grant honte&nbsp;et&nbsp;grant anui par
paroles.&nbsp;Qant li seinz&nbsp;hom oï ce des
noneins,&nbsp;il lor manda par un&nbsp;[ fol. 164c]&nbsp;suen frere qi&nbsp;lor&nbsp;dist&nbsp;:&nbsp;"Beles suers, destreigniez vos langues
et&nbsp;amendez,&nbsp;car se&nbsp;vos
ne&nbsp;le&nbsp;fetes,&nbsp;je
vos escumenierai."&nbsp;Les noneins ne&nbsp;lessierent mie
por&nbsp;ce lor viez costumes,&nbsp;
Si com cez&nbsp;.ii.&nbsp;noneins estoient&nbsp;vers lor
convers&nbsp;qi&nbsp;onqes por le mandement&nbsp;saint Beneoit ne s'amenderent,&nbsp;mes mout&nbsp;pou&nbsp;aprés ce&nbsp;avint si com
nostre&nbsp;Sires le&nbsp;volt&nbsp;q'eles morurent,&nbsp;si furent
enfoïes en lor eglisse.&nbsp;Qant l'en chantoit
messe en&nbsp;cele eglise, si estoit
costume qe li dyacres disoit a&nbsp;hautes voiz
qe&nbsp;li&nbsp;escomeniiez ississent fors et&nbsp;si&nbsp;s'en alassent.&nbsp;La&nbsp;norrice a&nbsp;ces&nbsp;.ii.&nbsp;damoiseles&nbsp;qui seinz
Beneoiz avoit escomeniees par&nbsp;sa parole
seulement,&nbsp;s'eles de&nbsp;lor paroles
ne&nbsp;s'amendoient,&nbsp;veoit q'eles de&nbsp;lor&nbsp;sepoutures&nbsp;s'en issoient et&nbsp;aloient fors de&nbsp;l'eglisse,&nbsp;tantost qe&nbsp;li dyacres disoit qe li escomeniez s'en&nbsp;alassent.&nbsp;Qant ele ot ceste chose veüe
pluiseurs foiz,&nbsp;il li sovint de&nbsp;la parole qe
seinz&nbsp;Beneoiz lor manda
dementieres q'eles estoient en&nbsp;vie,&nbsp;ce
est q'il les escomenioit, se eles&nbsp;n'amendoient lor vies
et&nbsp;lor costumes et&nbsp;lor&nbsp;paroles.&nbsp;Lors
s'en ala a&nbsp;seint
Beneoit tot plorant et&nbsp;si&nbsp;li nonça
ceste chose.&nbsp;Qant seinz Beneoiz
l'oï,&nbsp;il&nbsp;li dona de sa&nbsp;propre
mein une oubliee et&nbsp;si li dist&nbsp;:&nbsp;"Alez et&nbsp;si le dites a&nbsp;vostre prestre
q'il chante messe de&nbsp;ceste oublee,&nbsp;si ne
seront plus escomenieez."&nbsp;Lors s'en ala la
norrice&nbsp;et&nbsp;si
fist einsint com li seinz hom li avoit&nbsp;comandé.&nbsp;Tantost come
la messe fu chantee&nbsp;por les escomeniees la ou il estoient&nbsp;et&nbsp;ce&nbsp;vint&nbsp;a&nbsp;l'autre foiz qe&nbsp;li&nbsp;dyacres dist qe li
escomeniiez alassent fors de l'eglisse,&nbsp;onqes
puis les damoiseles n'i&nbsp;furent
veües.&nbsp;Par ce sot l'en
bien&nbsp;sanz doutance q'eles estoient assouses
par&nbsp;le saint home.&nbsp;
Une autre foiz avint aprés ce qu'ensemble
o&nbsp;le seint home avoit un en-&nbsp;[ fol. 164d]&nbsp;-fançon&nbsp;qi renduz estoit moines,&nbsp;si&nbsp;amoit&nbsp;mout son pere et&nbsp;sa mere.&nbsp;Adonc
avint qe&nbsp;cil&nbsp;enfes s'en ala sanz le
congié&nbsp;seint
Beneoit&nbsp;et&nbsp;sanz
sa&nbsp;beneïçon a&nbsp;la meson son pere et&nbsp;sa
mere.&nbsp;En&nbsp;cel meïsmes jor q'il
i&nbsp;vint avint q'il&nbsp;morut
et&nbsp;issi de ceste vie.&nbsp;Li&nbsp;peres
et&nbsp;la&nbsp;mere&nbsp;qi mout l'amoient
en&nbsp;furent mout dolent,&nbsp;si l'enfoïrent.&nbsp;L'autre jor
aprés avint qu'il&nbsp;troverent l'enfant fors de&nbsp;la fosse ne&nbsp;ne&nbsp;sorent qi mis
l'avoit fors de&nbsp;la sepouture.&nbsp;Dont le
repristrent et&nbsp;si le renfoïrent,&nbsp;mes&nbsp;au tierç&nbsp;jor le troverent il aussint come&nbsp;devant fors de la fosse.&nbsp;Dont s'en alerent a&nbsp;seint Beneoit a s'abeïe, si&nbsp;li conterent
et&nbsp;distrent&nbsp;ceste chose et&nbsp;si li
proierent tout em&nbsp;plorant&nbsp;
q'il a&nbsp;l'enfant deignast rendre sa
grace si qu'il&nbsp;peüst demorer en&nbsp;sa
sepouture.&nbsp;Li seinz hom&nbsp;lor dona a&nbsp;ses propres meins une oublee
beneoite et&nbsp;sacree, si
lor dist&nbsp;:&nbsp;"Or en alez et&nbsp;si li
metez ceste chose seu le piz par grant
reverence&nbsp;et&nbsp;puis si le remetez en sa
sepouture.&nbsp;"&nbsp;Li peres&nbsp;et&nbsp;la
mere firent einsint&nbsp;ne onqes puis
li&nbsp;cors ne fu trovez seur terre.&nbsp;Or poez oïr
et&nbsp;entendre com li seinz hom estoit de grant&nbsp;merite
envers nostre Signor,&nbsp;qe neis la terre ne
voloit mie detenir le&nbsp;cors de&nbsp;son moine&nbsp;qui n'avoit mie sa grace.&nbsp;
Aprés ce avint q'uns moines estoit&nbsp;en
l'abeïe&nbsp;qi
son cuer avoit si torné&nbsp;a&nbsp;la
vanité&nbsp;de&nbsp;cest monde q'il ne voloit en nule maniere la&nbsp;dedenz demorer.&nbsp;Seinz Beneoiz le chastioit mout
et&nbsp;amonestoit&nbsp;de bien fere et&nbsp;de&nbsp;demorer
por servir nostre Signor en&nbsp;la compaignie de&nbsp;ses
freres.&nbsp;Cil respondoit au seint home qe ce ne porroit estre&nbsp;ne&nbsp;ne porroit
en&nbsp;nule maniere l'ordre sosfrir&nbsp;ne la
vie.&nbsp;Une foiz avint qe seinz
Beneoiz en&nbsp; fu mout ennuiez, si li dist par ire q'il s'en alast et&nbsp;tenist sa
voie.&nbsp;Li&nbsp;moines se&nbsp;parti del&nbsp;seint home&nbsp;et&nbsp;tantost com il fu issuz de&nbsp;l'abeïe,&nbsp;il vit enmi sa&nbsp;voie un&nbsp;grant
dragon qi vers&nbsp;lui avoit la geule baee.&nbsp;Dont comença
li&nbsp;moines a&nbsp;crier a&nbsp;hautes voiz tot tramblant&nbsp;:&nbsp;"Acorez !&nbsp;Acorez, car cis dragons me veut devorer
et&nbsp;ocirre&nbsp;!&nbsp;"&nbsp;Dont i&nbsp;acorurent
li&nbsp;frere,&nbsp;mes&nbsp;de cel dragon ne virent il
mie,&nbsp;einz troverent&nbsp;&nbsp;[ fol. 165a]&nbsp;le moine si tramblant et si espooriz&nbsp;qe por&nbsp;
pou q'il ne perdoit la vie.&nbsp;Dont le&nbsp;pristrent, si&nbsp;le remenerent arriere en l'abeïe a&nbsp;seint
Beneoit.&nbsp;Lors promist li&nbsp;moines qe jamés
n'isteroit&nbsp;de s'abeïe&nbsp;et&nbsp;il si ne
fist,&nbsp;einz remest toz les jorz&nbsp;de&nbsp;sa vie en
la religion.&nbsp;Einsint avint il par&nbsp;les orissons seint Beneoit de&nbsp;cel orible
dragon&nbsp;qe li moines voloit ensuire qant il n'en&nbsp;veoit mie.&nbsp;
Ce ne fet mie a&nbsp;tere q'uns siens moines qi
Pelerins estoit apelez
contoit&nbsp;et&nbsp;disoit qe uns mout preudom estoit mout entrepris, car&nbsp;rendre ne&nbsp;pooit ce q'il&nbsp;devoit.&nbsp;En cel tens adonqes estoit molt
meins&nbsp;de&nbsp;monoie q'il n'est ore.&nbsp;Li&nbsp;preudom ne savoit&nbsp;qe
fere,&nbsp;car il ne savoit ou&nbsp;prendre ces
deniers&nbsp;q'il devoit.&nbsp;Il se pensa qu'il iroit a&nbsp;seint
Beneoit&nbsp;et&nbsp;si li diroit sa
besoigne.&nbsp;Lors vint au&nbsp;seint&nbsp;home a&nbsp;l'abeïe&nbsp;et&nbsp;si li conta com il estoit maubailliz por&nbsp;.xii.&nbsp;souz
qu'il devoit a&nbsp;un home.&nbsp;Li seinz hom
qi&nbsp;la parole celui ot entendue&nbsp;
dist q'il n'auroit&nbsp;.xii.&nbsp;soulz en nule
maniere,&nbsp;mes neporqant le
conforta il par bele parole,&nbsp;si li
dist&nbsp;:&nbsp;"Va&nbsp;t'en
et&nbsp;si repere a&nbsp;moi au tierz jor,&nbsp;car je n'ai hui
nule chose qe je doner te doie."&nbsp;Li preudom se departi
de&nbsp;la et&nbsp;seinz Beneoiz
remest en orissons si com il avoit a&nbsp;costume&nbsp;et&nbsp;cil qi besoigneuz estoit
repera au tierz jor.&nbsp;Tantost com il fu revenuz, trova uns&nbsp;des freres de&nbsp;la
meson&nbsp;seur une huce qi&nbsp;leenz
estoit&nbsp;pleine de&nbsp;forment&nbsp;.xiii.&nbsp;soulz de cele
monoie&nbsp;qi&nbsp;coroit adonques.&nbsp;Il vint a seint
Beneoit, si
li&nbsp;dist.&nbsp;Li seinz hom comanda c'on li
aportast,&nbsp;si&nbsp;les fist doner a&nbsp;celui qi mestier en avoit et&nbsp;si&nbsp;li&nbsp;dist qe les&nbsp;.xii.&nbsp;soulz en paiast si com il devoit fere
et&nbsp;les&nbsp;.xii.&nbsp;deniers retenist a&nbsp;despendre.&nbsp;Cil l'en mercia si com il dut fere
mout&nbsp;durement,&nbsp;si repera liez et&nbsp;joians arriere, si&nbsp;paia sa
dette.
Or&nbsp;vos conterai qe&nbsp;d'un sien deciple&nbsp;me distrent&nbsp;qi
la&nbsp;chose avoient&nbsp;veüe.&nbsp;Uns hom estoit qui uns
autres haoit mout durement&nbsp;et&nbsp;tant ala la haine qe cil se pensa q'il l'ociroit,&nbsp;mes ne savoit&nbsp;en quel maniere plus
covertement le&nbsp;peüst&nbsp;fere.&nbsp;Tant se pensa nonporqant
et&nbsp;jor et&nbsp;nuit&nbsp;qe li deables li mist
en&nbsp;corage qi volentiers&nbsp;&nbsp;[ fol. 165b]&nbsp;atorne tieus choses&nbsp;qu'il ocirroit celui&nbsp;par venim q'il&nbsp;li metroit en&nbsp;son boivre.&nbsp;Einsint le
fist,&nbsp;mes li venins n'ot pas la force&nbsp;par&nbsp;la&nbsp;volenté
nostre Signor,&nbsp;si com je cuit, q'il le&nbsp;peüst ocirre,&nbsp;mes
neporqant le mua il si qe&nbsp;li
cuirs li&nbsp;pela toz&nbsp;et&nbsp;devint toz li cors aussi&nbsp;come toz liepreus.&nbsp;Cil fu amenez a&nbsp;seint Beneoit en&nbsp;l'abeïe.&nbsp;Et tantost com li&nbsp;seinz hom&nbsp;l'ot atouchié, li fu santé
rendue,&nbsp;en&nbsp;tel maniere qe trace ne enseigne&nbsp;del
entoschement del&nbsp;veninz n'i fu
veüe.&nbsp;
En cel tens qe&nbsp;la grant famine fu&nbsp;en&nbsp;cele
contree,&nbsp;departi et&nbsp;dona seinz
Beneoiz a&nbsp;toz ceus qi&nbsp;besoigneus estoient&nbsp;totes les choses qi&nbsp;viandes
estoient en&nbsp;s'abeïe&nbsp;ne n'i remest el celier riens
nule fors&nbsp;un pou d'uile en un vessel
de&nbsp;voirre.&nbsp;Adonc&nbsp;i&nbsp;vint uns clers sozdiacres,&nbsp; Agapites avoit non,&nbsp;et&nbsp;si dist qu'il avoit besoigne d'un pou&nbsp;d'uile&nbsp;et&nbsp;c'on li feïst doner se leenz en avoit
point.&nbsp;Li&nbsp;seinz hom qi tout&nbsp;voloit doner en&nbsp;terre
ce&nbsp;q'il&nbsp;avoit&nbsp;por aquerre la&nbsp;joie del&nbsp;ciel&nbsp;comanda&nbsp;c'on li donast ce tantet d'uile qi estoit remes&nbsp;en l'ampoule
de&nbsp;voirre.&nbsp;Li&nbsp;moines qi&nbsp;celeriers&nbsp; estoit&nbsp;oï bien qe li seinz hom
comanda,&nbsp;mes&nbsp;il ne le vout fere.&nbsp;Qant vint
aprés ce un&nbsp;petit,&nbsp;seinz Beneoiz&nbsp;demanda au&nbsp;celerier&nbsp;s'il&nbsp;avoit doné ce q'il li avoit
comandé a&nbsp;doner&nbsp;a&nbsp;celui qi&nbsp;mestier
en&nbsp;avoit.&nbsp;Li&nbsp;moines li&nbsp;respondi q'il
nules choses ne li avoit donees,&nbsp;car s'il li eüst doné&nbsp;ce&nbsp;tant d'uile,&nbsp;neis point&nbsp;n'en fust remes a&nbsp;oés toz les
freres.&nbsp;Dont&nbsp;fu&nbsp;mout corrociez seinz
Beneoiz,&nbsp;si conmanda as&nbsp;autres
moines&nbsp;q'il cel
vessel de&nbsp;voirre en&nbsp;qoi cil tant d'uile estoit remes getassent
fors&nbsp;de&nbsp;leenz par&nbsp;les fenestres,&nbsp;car
il&nbsp;ne&nbsp;voloit&nbsp;mie qe&nbsp;aucune chose remansist en l'abeïe par&nbsp;inobedience.&nbsp;Einsint&nbsp;le
firent.&nbsp;Desoz la&nbsp;fe[ne]stre&nbsp;avoit une mout grant parfondece,&nbsp;car
la&nbsp;meson estoit haut assise sour la&nbsp;naïve
roche.&nbsp;Li vesseaus de&nbsp;voirre qi&nbsp;contreval
fu&nbsp;getez&nbsp;seur&nbsp;les pierres&nbsp;ne brisa mie ne ne respandi&nbsp;mie&nbsp;noient plus qe&nbsp;s'il fust assis
seur&nbsp;bele terre pleine.&nbsp;Qant seinz
Beneoiz&nbsp;vit&nbsp;ce,&nbsp;il&nbsp;le comanda
a&nbsp;raporter amont et&nbsp;a&nbsp;donner&nbsp;tout entier a&nbsp;celui
qi&nbsp;l'avoit demandé.&nbsp;Si&nbsp;&nbsp;[ fol. 165c]&nbsp;com ce fu&nbsp;fet,&nbsp;il&nbsp;assambla toz ses freres et&nbsp;si&nbsp;blasma devant eus le moine qi celeriers
estoit&nbsp;de ce q'il
avoit trespassé obediences&nbsp;et&nbsp;lors l'en&nbsp;fist rendre
sa&nbsp;coupe,&nbsp;si com il sot qe&nbsp;ressons fu
et&nbsp;droiture.&nbsp;Qant ce fu fet et&nbsp;cil moines ot
esté einsint repris et&nbsp;blasmez de&nbsp;s'uevre,&nbsp;seinz Beneoiz recomença ses orissons a&nbsp;fere&nbsp;
envers nostre Signor.&nbsp;Li&nbsp;toniaus en&nbsp;qoi li&nbsp;huiles
soloit estre qui vuidiez estoit&nbsp;estoit&nbsp;estoupez deseure,&nbsp;aussint com s'il i eüst aucune chose.&nbsp;Si com seinz
Beneoiz oroit,
il&nbsp;resgarda, si vit qe li
estoupaus del toniel coumença a&nbsp;soslever par&nbsp;ce qe li
huiles croissoit&nbsp;et&nbsp;tant qu'il comença a&nbsp;cheoir par
deseure fors&nbsp;del tonel seur le&nbsp;pavement
habundanment.&nbsp;Qant seinz
Beneoiz le&nbsp;vit,&nbsp;il&nbsp;lessa s'orisson&nbsp;a&nbsp;feire et&nbsp;li huiles cessa
de&nbsp;seuronder fors del&nbsp;toniel et&nbsp;de&nbsp;decorre sor le
pavement.&nbsp;Dont&nbsp;apela son celerier, si le doctrina et&nbsp;amonesta&nbsp;
qu'il eüst foi
et&nbsp;humilité&nbsp;et&nbsp;si lessast
desesperance.&nbsp;Et li moines s'en amenda
et&nbsp;si en ot&nbsp;angoisses,&nbsp;car li seinz hom
demostroit﻿ par&nbsp;miracles la haute vertu nostre
Signor&nbsp;q'il&nbsp;lor ensignoit par paroles,&nbsp;ne n'estoit nus&nbsp;qi doutast de&nbsp;ses promesses,&nbsp;car
il rendi un&nbsp;tonel&nbsp;plein d'uile por une ampolete
qi pres&nbsp;estoit qe vuide.&nbsp;
Une autre foiz avint qe seinz
Beneoiz aloit a&nbsp;l'eglisse
Monsignor&nbsp;Seint Jehan qi en&nbsp;som
la&nbsp;montagne estoit fete et&nbsp;estoree.&nbsp;Si com il
aloit tote&nbsp;la&nbsp;voie,&nbsp;li&nbsp;deables li&nbsp;vint a&nbsp;l'encontre
en&nbsp;sanblance d'un mire,&nbsp;si
portoit en sa mein une&nbsp;corne.&nbsp;Li seinz hom li&nbsp;demanda ou il
aloit.&nbsp;Li&nbsp;dables li&nbsp;respondi q'il aloit as freres et&nbsp;si lor&nbsp;voloit doner
poison,&nbsp;car il estoit fusiciens&nbsp;mestres
et&nbsp;mout savoit de medecines.&nbsp;Lors&nbsp;le&nbsp;trespassa
li seinz hom, si ala en&nbsp;l'eglise orer.&nbsp;
Et&nbsp;tantost com il ot ses orissons fetes,&nbsp;il repaira mout
isnelement arriere.&nbsp;Et&nbsp;li deables&nbsp;avoit
trové un viel&nbsp;home&nbsp;qi
aportoit eve&nbsp;a&nbsp;oés une de lor officines, si li entra ou cors&nbsp;et&nbsp;lors le comença a&nbsp;tormenter mout
durement.&nbsp;Et qant il l'ot abatu contre terre,&nbsp;li seinz hom le vit, si s'aproça de&nbsp;lui, si li dona une joee&nbsp;et&nbsp;a&nbsp;cel coup en cha[ça] il le&nbsp;deable&nbsp;&nbsp;[ fol. 165d]&nbsp;c'onques puis n'osa arrester el moine ne&nbsp;autre foie repairier.&nbsp;
Une autre foiz avint qe uns maus&nbsp;hom et&nbsp;de
mauvese creance,&nbsp;Zalla&nbsp;avoit
non,&nbsp;estoit venuz en&nbsp;cele&nbsp;contree par le
conmandement del roi&nbsp;et&nbsp;en&nbsp;celui avoit si grant felonie
et&nbsp;si grant cruauté q'a&nbsp;poines
pooit moines devant lui&nbsp;venir&nbsp;ne clers q'il ne&nbsp;les feïst
ocirre.&nbsp;Dont&nbsp;avint qe&nbsp;cil Zalla qi mout estoit cruieus et&nbsp;pleins
de&nbsp;male aventure prist un&nbsp;vilein,&nbsp;si le comença a&nbsp;lesdengier mout durement&nbsp;et&nbsp;a&nbsp;tormenter et&nbsp;a&nbsp;destreindre por ce q'il le voloit reembre.&nbsp;Li&nbsp;vileins dist qi
mout estoit&nbsp;agrevez des&nbsp;peines soffrir&nbsp;qe&nbsp;lui et&nbsp;ses
choses&nbsp;avoit il comandé a&nbsp;seint
Beneoit l'ome nostre
Signor.&nbsp;Dont le lessa Zalla
a&nbsp;tormenter,&nbsp;
si&nbsp;li&nbsp;fist les meins mout estroitement liier&nbsp;d'un lien
et&nbsp;si&nbsp;li&nbsp;demanda qi&nbsp;cil Beneoiz estoit&nbsp;cui il avoit comandees ses
choses,&nbsp;car il voloit q'il&nbsp;li mostrast
et&nbsp;ensignast.&nbsp;Li vileins dist&nbsp;qe&nbsp;ce li feroit il
volentiers et&nbsp;li menroit tote la droite voie.&nbsp;Lors
s'en coumença
a&nbsp;aler&nbsp;et&nbsp;Zalla l'ensivi tant q'il vint a&nbsp;l'abeïe,&nbsp;si&nbsp;troverent seint Beneoit&nbsp;tout seul seant a&nbsp;l'entree del mostier, si&nbsp;lisoit en&nbsp;un livre.&nbsp;Li
vileins dist a&nbsp;celui qi&nbsp;pleins estoit
de&nbsp;grant&nbsp;forsenerie&nbsp;:&nbsp;"Veez ici seint Beneoit le bon&nbsp;pere de&nbsp;cui
je avoie parlé."&nbsp;Zalla le resgarda&nbsp;mout
cruielment,&nbsp;si le cuida par paroles&nbsp;espoenter aussint com il
soloit les autres,&nbsp;si li dist meintenant a&nbsp;hautes voiz&nbsp;:&nbsp;"Lieve&nbsp;sus&nbsp;!&nbsp;Lieve sus&nbsp;!&nbsp;Si me rent les
choses a&nbsp;cest&nbsp;vilein qe&nbsp;tu as prises
et&nbsp;receües."&nbsp;Qant li&nbsp;seinz hom oï
sa parole,&nbsp;si lessa son lire, si
le&nbsp;resgarda et&nbsp;puis le vilein qi encore
avoit&nbsp;les meins liees.&nbsp;Et tantost com il vit
les&nbsp;liens dont il&nbsp;estoit liés,&nbsp;conmencierent a&nbsp;desliier par eus meïsmes plus tost qe nules meins
d'omes&nbsp;ne&nbsp;les
peüssent desliier.&nbsp;Qant Zalla&nbsp;vit ce,
si fu mout espoentez,&nbsp;si ot tote sa cruiauté perdue,&nbsp;q'il se
lessa&nbsp;cheoir a&nbsp;ses piez a&nbsp;terre,&nbsp;si se comanda
a&nbsp;lui et&nbsp;a&nbsp;ses orissons.&nbsp;Li seinz hom ne
se&nbsp;leva onqes de son livre por ceste chose,&nbsp;einz
apela ses freres,&nbsp;si le comanda ame-&nbsp;[ fol. 166a]&nbsp;-ner dedenz l'eglisse por
prendre la&nbsp;beneïçon.&nbsp;Qant il fu&nbsp;devant
lui&nbsp;ramenez,&nbsp;il&nbsp;li conmença
a&nbsp;amonester et&nbsp;a&nbsp;dire qu'il deguerpisist
sa&nbsp;cruiauté&nbsp;et&nbsp;sa&nbsp;derverie.&nbsp;Zalla li&nbsp;otroia
einsi&nbsp;a&nbsp;fere,&nbsp;puis fu del tot en&nbsp;tout a&nbsp;la&nbsp;volenté&nbsp;seint Beneoit.&nbsp;Si repera
arriere ne onques&nbsp;puis ne demanda nule chose au vilein qe&nbsp;seinz Beneoiz avoit deslié par
son regart&nbsp;sanz ce q'il l'atouchast.&nbsp;Or poez vos veoir&nbsp;et&nbsp;savoir qe cil qi servent nostre Signor
veraiement et&nbsp;en lui ont ferme creance pueent fere
a&nbsp;la foie miracles par lor volenté&nbsp;et&nbsp;par
lor&nbsp;poesté meïsmes.&nbsp;Ce poez vos savoir&nbsp;par&nbsp;seint Beneoit
qe&nbsp;la ou il seoit toz coiz, refrena
il&nbsp;la&nbsp;cruiauté de&nbsp;celui qi&nbsp;tant estoit&nbsp;granz com
je vos ai dit et&nbsp;qi par son esgart&nbsp;deslia les neus
des liens dont cil avoit&nbsp;les meins liees.&nbsp;
Or&nbsp;vos conterai un autre miracle&nbsp;qe li&nbsp;seinz hom fist
par ses orissons&nbsp;por ce qe&nbsp;je&nbsp;voel qe vos sachiez
coment les miracles q'il fesoit&nbsp;q'il les fesoit&nbsp;em
partie par&nbsp;la volenté&nbsp;qe nostre Sires li avoit
donee et&nbsp;par la poesté&nbsp;et&nbsp;par la grace qe
il&nbsp;de&nbsp;Lui avoit,&nbsp;et em&nbsp;partie par les orissons q'il&nbsp;fesoit
a&nbsp;nostre Signor et&nbsp;par ses
proieres.&nbsp;Un&nbsp;jor avint qe&nbsp;li seinz hom estoit alez
a&nbsp;la champaigne en labor ensemble o&nbsp;ses
freres.&nbsp;Dont&nbsp;avint qe&nbsp;uns vileins avoit un sien
enfant&nbsp;aporté tout mort tresq'a&nbsp;la
porte&nbsp;de l'abeïe&nbsp;et&nbsp;la demanda il ou seinz
Beneoiz estoit li bons&nbsp;peres.&nbsp;L'en li dist q'il estoit alez as chans la ou
li&nbsp;frere de&nbsp;la meson laboroient.&nbsp;Li vileins
plouroit et&nbsp;demenoit grant duel por la&nbsp;mort
de&nbsp;son&nbsp;enfant,&nbsp;si lessa le cors a&nbsp;la
porte,&nbsp;si s'en corut&nbsp;le&nbsp;grant cours
qerre seint Beneoit a&nbsp;la
champaigne.&nbsp;A&nbsp;cele ore tout droitement reperoit&nbsp;li seinz hom ensemble o&nbsp;ses freres de&nbsp;laborer.&nbsp;Qant li vileinz
le&nbsp;vit qi&nbsp;mout estoit dolenz,&nbsp;il comença a&nbsp;haute voiz a&nbsp;crier
et&nbsp;a&nbsp;dire&nbsp;:&nbsp;"Rent&nbsp;moi
mon&nbsp;fil&nbsp;!&nbsp;Rent moi
mon&nbsp;fil&nbsp;!&nbsp;"&nbsp;Li seinz hom&nbsp;arresta
a&nbsp;ceste parole et&nbsp;si dist&nbsp;:&nbsp;"T'ai&nbsp;je donc ton&nbsp;fil tolu qi
le&nbsp;me demandes&nbsp;?&nbsp;"&nbsp;Li vileins respondi
et&nbsp;si dist&nbsp;:&nbsp;"Il est
morz&nbsp;!&nbsp;Viens,
si le me resuscites&nbsp;!&nbsp;"&nbsp;Qant li seinz hom
oï ce,&nbsp;si fu molt corrociez,&nbsp;si dist&nbsp;:&nbsp;"Retorne, beaus frere, retorne&nbsp;!&nbsp;Ce ne&nbsp;&nbsp;[ fol. 166b]&nbsp; poons nos pas fere,&nbsp;einz font teus choses&nbsp;li seint apostre.&nbsp;Por qoi me vius tu
charchier&nbsp;fes qe je ne&nbsp;puisse
porter&nbsp;?&nbsp;"&nbsp;Li vileins qui&nbsp;grant doel
avoit&nbsp;ne lessa mie por
ceste&nbsp;parole ce qu'il requeroit,&nbsp;einz
jura q'il ne&nbsp;se partiroit de&nbsp;lui&nbsp;tresq'atant q'il auroit&nbsp;son fil resuscité.&nbsp;Seinz
Beneoiz li&nbsp;demanda et&nbsp;dist :&nbsp;"Ou est tes
fiuz&nbsp;?&nbsp;&nbsp;-&nbsp;Seinz
hom,&nbsp;
vois&nbsp;ça&nbsp;le cors ou&nbsp;il gist a&nbsp;la
porte."&nbsp;Tantost com&nbsp;seinz Beneoiz i&nbsp;fu venuz ensemble
o&nbsp;ses&nbsp;freres,&nbsp;s'ajenoilla
il et&nbsp;coucha seur le cors,&nbsp;puis si&nbsp;tendi il ses meins vers le ciel
et&nbsp;si&nbsp;dist&nbsp;:&nbsp;"Beaus
Sire Dex,&nbsp;Peres del
ciel, ne&nbsp;pren mie garde
a&nbsp;mes pechiez,&nbsp;mes a&nbsp;la&nbsp;foi de cest home qi
rueve son fil resuscité&nbsp;et&nbsp;si rent l'ame a&nbsp;cest
cors par&nbsp;ta grant doçor&nbsp;et&nbsp;par ta grant misericorde."&nbsp;A&nbsp;peines ot&nbsp;il s'orisson defenie,&nbsp;qant l'ame
revint&nbsp;el cors de l'enfant&nbsp;qi se comença a&nbsp;mouvoir devant
toz ceus qi la estoient.&nbsp;Lors le&nbsp;prist seinz
Beneoiz par la mein,&nbsp;si&nbsp;le
rendi&nbsp;sein
et&nbsp;heitié&nbsp;et&nbsp;vivant a&nbsp;son pere
qi&nbsp;molt&nbsp;en&nbsp;ot grant joie.&nbsp;Ce haut miracle fist&nbsp;nostre Sires par les orissons del seint
home.&nbsp;Or vos conterai un autre miracle&nbsp;qe nostre Sires fist por l'amor d'une seue&nbsp;seror qi mout estoit seinte feme.&nbsp;
Seinz Beneoiz avoit une siue&nbsp;seror,&nbsp;Scolastica estoit apelee par&nbsp;non.&nbsp;A nostre
Signor s'estoit donee et&nbsp;atornee tres s'enfance et&nbsp;otroïe.&nbsp;Et&nbsp;por manoir en virginité&nbsp;et&nbsp;por plus entierement entendre as oevres nostre&nbsp;Signor par qoi ele peüst
pleire a&nbsp;Deu, estoit ele devenue
none&nbsp;et&nbsp;avoit
deguerpies&nbsp; totes les&nbsp;vanitez de&nbsp;cest siecle.&nbsp;Cele
damoisele avoit a&nbsp;costume de&nbsp;venir chascun
jor&nbsp;une foiz a&nbsp;seint
Beneoit son frere.&nbsp;Et&nbsp;li seinz&nbsp;hom
qi mout en&nbsp;estoit liez&nbsp;et&nbsp;qi mout l'amoit de&nbsp;grant
maniere&nbsp;venoit a&nbsp;li
en&nbsp;une meson defors la&nbsp;porte&nbsp;et&nbsp;parloit
a&nbsp;li&nbsp;et&nbsp;la&nbsp;doctrinoit et&nbsp;mostroit
seintes paroles.&nbsp;Un&nbsp;jor avint q'ele
vint si come ele avoit&nbsp;a&nbsp;costume&nbsp;et&nbsp;seinz
Beneoiz&nbsp;vint a&nbsp;li&nbsp;et&nbsp;ne&nbsp;sai qanz ensemble
o&nbsp;lui de ses freres.&nbsp;La furent tuit le jor ensemble&nbsp;et&nbsp;parlerent de&nbsp;&nbsp;[ fol. 166c]&nbsp;seintes paroles.&nbsp;La&nbsp;seinte damoisele parla a&nbsp;seint
Beneoit son&nbsp;frere
et&nbsp;si&nbsp;li&nbsp;dist&nbsp;:&nbsp;"Beaus&nbsp; frere,&nbsp;je
te pri&nbsp;qe tu en&nbsp;tote ceste nuit ne&nbsp;me deguerpisses,&nbsp;einz parlerons
aucunes&nbsp;choses des celestieus joies tresq'a
demein a&nbsp;la matinee."&nbsp;Seinz
Beneoiz li&nbsp;respondi et&nbsp;dist&nbsp;:&nbsp;"Bele suer, qe est
ce qe vos dites&nbsp;?&nbsp;Dont ne savez&nbsp;vos bien
qe je ne puis fors de ma celle demorer en nule
maniere&nbsp;?&nbsp;"&nbsp;Adonc estoit li&nbsp;airs si
clers et&nbsp;si purs et&nbsp;la nuit si serie
et&nbsp;si&nbsp;coie&nbsp;qe nue
ne&nbsp;oscurité n'i aparoit de&nbsp;nule part.&nbsp;La
seinte damoisele avoit bien oï&nbsp;qe ses freres li avoit escondi la
demorance,&nbsp;si en estoit molt triste.&nbsp;Ele mist ses&nbsp;.ii.&nbsp;meins ensemble seur la table et&nbsp;puis si
enclina&nbsp;son chief seur ses paumes,&nbsp;si fist
a&nbsp;nostre&nbsp;Signor une mout corte
orisson.&nbsp;Et&nbsp;tantost&nbsp;come ele mist et&nbsp;releva son
chief amont,&nbsp;tonoire et&nbsp;espart vindrent
de&nbsp;totes parz&nbsp;en&nbsp;l'eir si grant
et&nbsp;si orrible&nbsp;q'il sembloit meintenant qe foudre deüst tot le monde acraventer&nbsp;et&nbsp;une si grant
habundance d'unes grosses goutes de pluie vint
ensamble o&nbsp;cez tonoirres qe&nbsp;seinz
Beneoiz ne&nbsp;si&nbsp;frere ne se porent movoir en
nule maniere d'ensemble o&nbsp;la damoisele.&nbsp;Et par
les&nbsp;lermes qe ele avoit plorees seur&nbsp;la table&nbsp;en ses
meins la ou ele avoit son chief acliné&nbsp;estoit cele grant pluie venue par&nbsp;la proiere qe ele fet avoit a&nbsp;nostre Signor.&nbsp;Et s'orisson
avoit eu si grant force&nbsp;c'onqes&nbsp;si tost ne hauça son chief&nbsp;com il plut et&nbsp;touna
et&nbsp;esparti.&nbsp;Qant ce&nbsp;vit seinz Beneoiz&nbsp;et&nbsp;q'il&nbsp;ne
porroit arriere repeirier a&nbsp;l'abeïe,&nbsp;il se&nbsp;comença mout
a&nbsp;compleindre&nbsp;et si dist&nbsp;:&nbsp;"Bele suer, nostre
Sires te beneïe&nbsp;!&nbsp;Qe est ce
qe&nbsp;tu&nbsp;as fet&nbsp;?&nbsp;"&nbsp;Ele respondi
a&nbsp;seint
Beneoit&nbsp;et&nbsp;si li&nbsp;
dist&nbsp;:&nbsp;"Beaus frere,&nbsp;je te prié&nbsp;et&nbsp;tu ne
vousis oïr&nbsp;ma proiere.&nbsp;Je priai a&nbsp;nostre
Signor et&nbsp;il m'oï&nbsp;et&nbsp;entendi.&nbsp;Or t'en va se tu puez
et&nbsp;si me deguerpiz, si repeire a&nbsp;t'abeïe."&nbsp;Seinz Beneoiz&nbsp;ne&nbsp;pot issir fors
de&nbsp;la&nbsp;meson,&nbsp;si demora non&nbsp;mie par sa volenté
el leu ou il ne voloit&nbsp;par sa volenté
demorer.&nbsp;Einsint demorerent tote la&nbsp;nuit
ensemble,&nbsp;si se refirent&nbsp;et&nbsp;saoulerent
de&nbsp;parler des esperitueus paroles.&nbsp;&nbsp;[ fol. 166d]&nbsp;Lendemein fu&nbsp;li airs&nbsp;et li tens rapesiez et&nbsp;esclarciz.&nbsp;La damoisele
repeira arriere a&nbsp;sa&nbsp;ceaille&nbsp;et&nbsp;seinz
Beneoiz a&nbsp;s'abeïe.&nbsp;Qant
vint&nbsp;au tierz jor et&nbsp;li seinz hom estoit en
orissons,&nbsp;il leva amont ses
euz en&nbsp;l'air,&nbsp;si vit l'arme&nbsp;de sa sereur qi en&nbsp;guise de coulon estoit del&nbsp;
cors issue et&nbsp;si s'en aloit a&nbsp;la hautece des
cieus.&nbsp;Li seinz hom en ot mout
grant joie por ce qe&nbsp;ele en estoit portee en la&nbsp;haute gloire, si en&nbsp;rendi graces a&nbsp;nostre
Signor et&nbsp;loenges et&nbsp;noncha ceste chose
a&nbsp;ses freres.&nbsp;Et puis envoia&nbsp;mout isnelement por le cors q'il fust a&nbsp;l'abeïe&nbsp;
aportez por enfoïr en une sopouture qu'il&nbsp;
meïsmes avoit fete a&nbsp;son oés
aparellier.&nbsp;Qant li frere orent fet ce qe li seinz
hom&nbsp;lor avoit comandé,&nbsp;ce&nbsp;est qe&nbsp;li seinz
cors fust&nbsp;aportez,&nbsp;seinz Beneoiz&nbsp;et&nbsp;si frere l'enfoïrent&nbsp;mout honorablement si com il
durent.&nbsp;Et&nbsp;aussi com il avoient esté d'une pensee envers&nbsp;nostre Signor
et&nbsp;d'un cuer sanz nule devise&nbsp;et&nbsp;sanz nul departement,&nbsp;nient plus
ne&nbsp;furent lor cors departiz par sepouture.
Aprés ce avint q'en une des
parties&nbsp;de la contree avoit un abbé qi Sernanduz estoit apelez,&nbsp;si estoit&nbsp;abbes d'une abbeïe qe uns
hauz hom avoit&nbsp;fete.&nbsp;Cil abbes
avoit a&nbsp;costume de&nbsp;venir&nbsp;veoir seint
Beneoit&nbsp;et&nbsp;visiter chascun an
por&nbsp;oïr et&nbsp;por entendre ses seintes
paroles.&nbsp;Adonc&nbsp;avint a&nbsp;un&nbsp;jor&nbsp;q'il orent mout parlé
ensemble&nbsp;entr'eus deus de&nbsp;seinte vie&nbsp;tant q'il fu
ore&nbsp;de couchier et&nbsp;de reposer,&nbsp;car grant piece
de&nbsp;la nuit estoit ja trespassee.&nbsp;Seinz
Beneoiz&nbsp;se coucha en un haut leu&nbsp;et&nbsp;li abbes se coucha en une
plus basse chambre et&nbsp;lor deciple se couchierent en une
habitacle qi tenoit a&nbsp;cele chambre.&nbsp;Qant vint
a&nbsp;mienuit&nbsp;et&nbsp;li frere dormoient,&nbsp;seinz Beneoiz se leva&nbsp;por dire ses
matines.&nbsp;Lors vint a&nbsp;la fenestre,&nbsp;si comença ses
orissons a&nbsp;fere a&nbsp;nostre Signor.&nbsp;Tantost se&nbsp;resgarda, si vit une si
tres&nbsp;grant clarté resplendir&nbsp;qe la nuit ot toutes ses teniebres perdues.&nbsp;Et en cele
grant&nbsp;clarté, si com il
meïmes raconta et&nbsp;dist,&nbsp;vit&nbsp;il
devant lui tout le monde.&nbsp;Et si com il ce regardoit a&nbsp;grant
merveille,&nbsp;il vit l'ame de&nbsp;&nbsp;[ fol. 167a]&nbsp;saint Germein de&nbsp;Chaples qe&nbsp;li angele emportoient es&nbsp;cieus.&nbsp;Et por ce qe li&nbsp;seinz
hom&nbsp;voloit avoir tiesmoing de&nbsp;si haut
miracle,&nbsp;apela il&nbsp;l'abé qi&nbsp;la
gisoit une foie et&nbsp;autre et&nbsp;tierce,&nbsp;tant qe li abbes monta amont,&nbsp;si vit un petit de&nbsp;cele lumiere&nbsp;et&nbsp;de cele
grant&nbsp;clarté qe seinz
Beneoiz avoit veüe.&nbsp;Si
com&nbsp;il s'esbahissoit
et&nbsp;esmervelloit,&nbsp;seinz
Beneoiz&nbsp;li conta tout en&nbsp;ordre conment il
avoit veüe&nbsp;cele grant clarté&nbsp;et&nbsp;l'ame
de&nbsp;l'evesqe de Chaples qe li angele emportoient.&nbsp;Meintenant
envoia au&nbsp;chastel de Cassin par
un&nbsp;home qi Theoprobus estoit apelez,
si&nbsp;li coumanda q'il alast a&nbsp;Chaples.&nbsp;Il trova qe li evesques estoit morz et&nbsp;mis em&nbsp;biere.&nbsp;Il
chercha et&nbsp;enquist soutiument l'eure
qe&nbsp;l'ame&nbsp;li estoit del cors issue.&nbsp;Et l'en li conta et&nbsp;dist&nbsp;tote la
verité&nbsp;et&nbsp;la
maniere.&nbsp;Qant il fu reperiez a&nbsp;seint
Beneoit, si li conta
einsint la&nbsp;chose.&nbsp;Adonc sot li amis nostre Signor&nbsp;q'a&nbsp;cele
heure droit l'avoit il veü qe li
angele&nbsp;l'emportoient.&nbsp;De si grant
vertu, com vous&nbsp;m'oez dire et&nbsp;retreire, estoit li seinz hom,&nbsp;encore&nbsp;vos en lesse je mout de&nbsp;ses miracles a&nbsp;conter
et&nbsp;a&nbsp;dire.&nbsp;Et bien saciez qe adonc fist&nbsp;il la ruile
et&nbsp;escrist qe&nbsp;les moines ont en&nbsp;lor abbeïes
et&nbsp;qu'il doivent tenir,&nbsp;se il
seint&nbsp;Beneoit ne heent,&nbsp;
Or saciez&nbsp;bien qe en&nbsp;la riule qe seinz
Beneoiz fist&nbsp;
puet l'en bien trover tout si com il vesqi&nbsp;et&nbsp;ses fez&nbsp;et&nbsp;tout si com li moine doivent
vivre.&nbsp;
En meïsmes l'an&nbsp;qe li seinz hom&nbsp;dut issir de ceste vie,&nbsp;le
conta il&nbsp;et&nbsp;dist a&nbsp;pluiseurs de&nbsp;ses deciples
et&nbsp;a&nbsp;ceus qi&nbsp;ensus de&nbsp;lui manoient&nbsp;dist&nbsp;il&nbsp;ques signes il
verroient,&nbsp;qant l'ame li&nbsp;departiroit del cors.&nbsp;Au sissieme jor devant&nbsp;ce qu'il deüst morir,&nbsp;fist il ovrir sa
sepouture.&nbsp;Dont li pristrent unes gries fievres&nbsp;par qoi il
comença mout a&nbsp;agreveret&nbsp;a&nbsp;afebloier.&nbsp;Et&nbsp;qant vint
au&nbsp;sissime jor, il se&nbsp;&nbsp;[ fol. 167b]&nbsp;fist porter en l'oratoire.&nbsp;La s'acommenia&nbsp;il&nbsp;et&nbsp;reçut le cors nostre
Signor&nbsp;si&nbsp;seintement&nbsp;com il devoit,&nbsp;et la ou il le&nbsp;soustenoient,
cil&nbsp;qi si deciple estoient,&nbsp;et&nbsp;il avoit ses
meins tendues vers le ciel,&nbsp;rendi il&nbsp;l'ame tot en fesant ses orissons.&nbsp;Et&nbsp;en cel jor
meïsmes s'aparut il a&nbsp;.ii.&nbsp;de ses freres&nbsp;dont li uns estoit en sa ceaille&nbsp;et&nbsp;li autres mout loing&nbsp;ensus de l'abeïe,&nbsp;car il virent qe une
voie&nbsp;mout tres clere et&nbsp;resplendissanz venoit
devers Orient tresq'a sa ceaille&nbsp;et&nbsp;des
iluec aloit tresq'au ciel.&nbsp;Si com il&nbsp;ce
esgardoient,&nbsp;uns mout beaus hom et&nbsp;mout clers
leur&nbsp;vint devant&nbsp;et&nbsp;si lor demanda qui cele&nbsp;voie estoit qu'il veoient.&nbsp;Il&nbsp;li respondirent&nbsp;q'il ne
savoient.&nbsp;Li hom lor dist&nbsp;:&nbsp;"Ce est
la&nbsp;voie par&nbsp;la qele Beneoiz li amis nostre&nbsp;Signor monte
es&nbsp;cieus."&nbsp;Par ce sorent ausi&nbsp;bien cil qi ensus estoient
de&nbsp;lui la mort&nbsp;del seint home com cil qi estoient en presence,&nbsp;car il virent le signe si com il lor&nbsp;avoit dit qant il
estoit en vie par qoi&nbsp;il le sorent.&nbsp;Dont fu enfoïz
seinz Beneoiz&nbsp;en l'eglisse Seint Jehan
Baptiste&nbsp;q'il avoit&nbsp;fete et&nbsp;edefiee&nbsp;en cel liu ou il avoit destruit l'autel Appollin&nbsp;et&nbsp;si com je vos
ai conté arriere.&nbsp;Et la a&nbsp;fet et&nbsp;fet
encore nostre&nbsp;Sires por lui meint beau miracle&nbsp;qui&nbsp;vit et&nbsp;regne par tout
le siecle des siecles.&nbsp;Aprés ce grant tens qe li seinz hom fu
mors&nbsp;et&nbsp;alés de&nbsp;ceste vie,&nbsp;avint
cest miracle qe&nbsp;je&nbsp;vos conterai el leu ou il habita
premierement.&nbsp;
Une feme estoit fors del sens qi&nbsp;par sa grant rage estoit
dervee&nbsp;q'ele coroit par mons
et&nbsp;par vaus&nbsp;et&nbsp;par bours&nbsp;et&nbsp;par champaignes,&nbsp;jor et&nbsp;nuit,&nbsp;ne ne finoit onques ne ne cessoit tant q'ele estoit lassee&nbsp;et&nbsp;la se reposoit tant solement&nbsp;ou la
lassece la constreignoit a&nbsp;demorer.&nbsp;Un jor avint q'ele coroit et&nbsp;aloit en&nbsp;tel maniere&nbsp;si com cele qi meins avoit
de&nbsp;sens&nbsp;qe beste mue.&nbsp;Dont vint acorant en&nbsp;la fosse
ou seinz Beneoiz avoit demoré en la montaigne.&nbsp;La entra,&nbsp;si se reposa
tote la nuit et&nbsp;fu a&nbsp;aise.&nbsp;Qant vint a&nbsp;la
matinee ele s'en&nbsp;&nbsp;[ fol. 167c]&nbsp; issi&nbsp;toute seine et&nbsp;toute guerie&nbsp;de&nbsp;la&nbsp;grant&nbsp;derverie qui longuement l'avoit tenue&nbsp;et&nbsp;&nbsp;refu
en tel sens com s'ele&nbsp;n'eüst
onques mal&nbsp;ne doleur sentue.&nbsp;Et la demora elle toz
les&nbsp;jors de sa vie&nbsp;et&nbsp;loa et&nbsp;gracia nostre
Signor&nbsp;et&nbsp;seint Beneoit si&nbsp;com elle
devoit.&nbsp;Pluisors&nbsp;autres hauz miracles i sont avenus
qui&nbsp;ci ne sont mie escriz,&nbsp;mes ce qe vos en avez&nbsp;
oï&nbsp;et&nbsp;entendu&nbsp;en
conte seinz Grigoires qi&nbsp;mout
fet bien acroire.&nbsp;Por&nbsp;ce la doit l'en tenir
chiere,&nbsp;car seinz Gregoires
n'en contast&nbsp;nule chose se verité
non.&nbsp;Or proions seint&nbsp;Beneoit le beneoit confessor q'il deproit a&nbsp;nostre Signor q'Il ait merci de nos ames&nbsp;au jor q'eles isteront de nos cors
dolentes&nbsp;et&nbsp;esgarees,&nbsp;si q'eles aient par Lui socors qi&nbsp;les fist et&nbsp;cria
qant elles n'estoient.&nbsp;Ce nos&nbsp;otroit Cil qi
vit et&nbsp;regne par toz les siecles&nbsp;des&nbsp;siecles.&nbsp;Amen.
